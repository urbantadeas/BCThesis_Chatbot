 
 
 
 
 
__________________________________________________________________________________ 
IČ 70857130 
 
 
Cihlářská 761, 562 01 Ústí nad Orlicí 
 
 tel. 734 793 446 
www.dduo.cz                                          číslo účtu 20739611/0100 
 
      e-mail: socialni@dduo.cz 
POPIS REALIZACE SLUŽBY „DOMOV PRO SENIORY“ 
 
1. 
Sociální službu poskytuje Domov důchodců Ústí nad Orlicí, příspěvková 
organizace města Ústí nad Orlicí. Sídlo poskytovatele a místo poskytování 
služby: Cihlářská 761, 562  01. Více informací na www.dduo.cz. Kapacita 
služby je 89 lůžek. 
Posláním je poskytovat kvalitní, finančně dostupné a dlouhodobě udržitelné 
sociální a zdravotní služby odpovídající potřebám obyvatel regionu, v souladu 
s vývojem v oboru poskytovaných služeb. 
Cílem je umožnit seniorům plnohodnotný život s přihlédnutím k individualitě a 
osobním potřebám každého uživatele. 
Základní principy poskytované služby: 
 respektování práv uživatelů 
 respektování volby uživatelů 
 individualizace podpory 
 podpora soběstačnosti 
 týmový přístup k uživatelům 
 etický přístup k uživatelům 
 odbornost a komunikace 
 využívání běžných veřejných služeb 
 
2. 
Cílovou skupinou poskytované služby jsou senioři od 65 let věku, 
případně mladší, kteří jsou závislí na pomoci jiné osoby. Služba není určena 
 
 
 
 
 
__________________________________________________________________________________ 
IČ 70857130 
 
 
Cihlářská 761, 562 01 Ústí nad Orlicí 
 
 tel. 734 793 446 
www.dduo.cz                                          číslo účtu 20739611/0100 
 
      e-mail: socialni@dduo.cz 
osobám vyžadujícím specifický přístup personálu nebo technické vybavení, 
kterými Domov důchodců nedisponuje. 
3. 
Poskytnutí sociální služby je možné pouze na základě podané Žádosti o 
poskytnutí sociální služby v Domově důchodců Ústí nad Orlicí - Domov pro 
seniory. Součástí této žádosti je Dotazník o žadateli a Lékařské vyjádření. Po 
posouzení žádosti smluvní lékařkou a sociálním pracovníkem je žadatel písemně 
informován o zařazení do pořadníku žadatelů. V případě uvolnění vhodného 
místa je žadatel o této skutečnosti informován a po provedeném sociálním 
šetření může být na uvolněné místo přijat. V případě, že žádost nebyla zařazena 
do pořadníku žadatelů, je o této skutečnosti žadatel písemně vyrozuměn 
s odůvodněním a návrhy jiného možného řešení.  
Potřebné formuláře pro poskytnutí sociální služby Domov pro seniory jsou 
dostupné na webových stránkách www.dduo.cz. Pro podrobnější informace o 
službě je možné domluvit si osobní setkání v sídle poskytovatele s možností 
prohlídky pokoje a prostor DD ÚO. 
4. 
Služba je poskytována nepřetržitě jako dlouhodobá pobytová služba 
sociální péče, součástí služby je celodenní stravování a praní prádla. 
 
Uživatelům je dle individuálních potřeb poskytována komplexní odborná péče: 
Ošetřovatelská péče – zajišťována zdravotními sestrami a smluvní lékařkou, 
poskytujeme základní rehabilitaci (od pasivního protahování končetin v lůžku 
přes nácvik úchopu hrnečku po nácvik chůze pomocí kompenzační pomůcky) 
Sociální péče – zajišťována sociálními pracovníky a pracovníky v sociálních 
službách. Tato péče zahrnuje základní sociální poradenství, pomoc při úkonech 
sebepéče, aktivizační a sociálně terapeutické činnosti a zprostředkování 
kontaktu se společenským prostředím.  Cílem služby je podpořit uživatele 
 
 
 
 
 
__________________________________________________________________________________ 
IČ 70857130 
 
 
Cihlářská 761, 562 01 Ústí nad Orlicí 
 
 tel. 734 793 446 
www.dduo.cz                                          číslo účtu 20739611/0100 
 
      e-mail: socialni@dduo.cz 
v udržení jejich soběstačnosti vždy s přihlédnutím k jejich aktuálnímu 
zdravotnímu stavu. Při úkonech sebepéče zavádíme do praxe prvky bazální 
stimulace, která přináší nejen uvolnění, ale i celkové zklidnění těla a duše. 
Nabízíme pestré využití volného času. Uživatelé mohou využít společné pečení, 
cvičení, čtení, zpívání, promítání, vyrábění, hraní společenských her, 
zahradničení… K velmi oblíbeným činnostem patří pobyt na čerstvém vzduchu 
a procházky kolem Domova. Zajišťujeme také doprovody do místního kina, 
spolupracujeme s místními MŠ, ZŠ a ZUŠ. Imobilním uživatelům zajišťujeme 
pravidelné individuální návštěvy na pokoji, kde dle individuálních potřeb 
pracujeme s různými logopedickými cvičeními, trénujeme paměť, předčítáme, 
zprostředkováváme účast na společenském dění v Domově pomocí tabletu, 
nabízíme pravidelnou canisterapii a trávení času s dobrovolníky. Pracujeme se 
životními příběhy uživatelů a pomocí individuálního plánu se snažíme každému 
uživateli „ušít službu na míru“, aby se u nás cítil co možná nejpříjemněji. 
Duchovenská péče – našim obyvatelům zajišťujeme duchovenskou péči ve 
spolupráci s Římskokatolickou církví a Českobratrskou církví evangelickou. 
5. 
Ukončení smlouvy: Službu lze ukončit ze strany uživatele kdykoliv bez 
udání důvodu, avšak s měsíční výpovědní lhůtou. Ze strany poskytovatele pouze 
z důvodů přesně specifikovaných ve Smlouvě o poskytování služby (poskytnutí 
nepravdivých údajů uživatelem, prodlení s úhradou, zhoršení zdravotního stavu 
vyžadující specifickou péči ve zdravotnickém zařízení, opakované hrubé 
porušení vnitřních pravidel), také s měsíční výpovědní lhůtou. 
6. 
Materiální a technické zajištění služby: Služba je poskytována 
v budově z roku 1992 ve třílůžkových, dvoulůžkových a jednolůžkových 
pokojích. Pokoje jsou vybaveny dorozumívacím systémem a moderními 
polohovacími lůžky. Uživatelům je na každém poschodí k dispozici společenská 
 
 
 
 
 
__________________________________________________________________________________ 
IČ 70857130 
 
 
Cihlářská 761, 562 01 Ústí nad Orlicí 
 
 tel. 734 793 446 
www.dduo.cz                                          číslo účtu 20739611/0100 
 
      e-mail: socialni@dduo.cz 
místnost a kuchyňka. Uživatelé mají rovněž možnost samostatně nebo 
s doprovodem využít venkovní prostor přiléhající k zařízení. 
 
 
