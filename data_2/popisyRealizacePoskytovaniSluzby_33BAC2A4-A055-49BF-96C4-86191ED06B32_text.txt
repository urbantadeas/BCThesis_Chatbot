TEP, centrum sociálních služeb Veselí nad Lužnicí 
Domov pro seniory 
www.tep-veseli.cz 
 
 
 
 
Domov pro seniory ve Veselí nad Lužnicí, který se poprvé otevřel svým obyvatelům dne 25. 
srpna 2006, zřizuje Městský úřad Veselí nad Lužnicí. V domově je poskytována celodenní 
zdravotní péče. Naším cílem však není jen péče o tělo, ale také o duši. Zajišťujeme tedy i 
naplnění společenských a kulturních potřeb našich klientů, čímž zabraňujeme jejich vyčlenění 
z běžné společnosti. V domově pro seniory jsou poskytovány pobytové služby 63 osobám, 
které mají sníženou soběstačnost zejména z důvodu věku, jejichž situace vyžaduje 
pravidelnou pomoc jiné fyzické osoby. 
Služby jsou poskytovány nepřetržitě, vždy je přítomna zdravotní sestra a stanovený počet 
pracovníků v sociálních službách. V domově je dále zajištěná rehabilitační péče formou 
fyzioterapie, socioterapie, ergoterapie, canisterapie. 
V domově pro seniory se poskytuje: 
– ubytování 
– strava 
– pomoc při zvládání běžných úkonů péče o vlastní osobu 
– pomoc při osobní hygieně nebo poskytnutí podmínek pro osobní hygienu 
– zprostředkování kontaktu se společenským prostředím 
– sociálně terapeutické činnosti 
– aktivizační činnosti  
– pomoc při uplatňování práv oprávněných zájmů a při obstarávání osobních záležitostí.  
 
 
Ubytování 
Domov pro seniory poskytuje ubytování v jedno a dvoulůžkových pokojích, přičemž dva 
pokoje mají vždy společné sociální zařízení a skladovací místnost. Pokoj je vybaven 
postelemi s peřinami a lůžkovinami, skříněmi, křesly, stolem a nočními stolky. Každý 
obyvatel si může pokoj vybavit dalšími věcmi tak, aby se mu v něm žil co nejpříjemněji.                              
V přízemí je jídelna, kde má obyvatel domova možnost stravovat se s ostatními. Obyvatelé  
mají dále k dispozici kuchyňku, společenskou místnost, knihovnu, kuřárnu, internetovou 
místnost, venkovní terasu, park s altánem a bazén. 
Domov je řešen jako bezbariérový se čtyřmi nadzemními podlažími. 
 
Stravování 
Stravování zajišťuje vlastní kuchyně. Stravovací jednotka je rozdělena na tři části: snídani, 
oběd, a večeři. Pro diabetiky je zde ještě druhá večeře. Strava je podávána buď v jídelně, nebo 
se vozí na pokoj za obyvatelem – vždy podle přání obyvatele. Základní potraviny je možno 
dokupovat v místní kantýně. 
 
Zdravotní a sociální péče 
Zdravotní péči zajišťuje smluvní lékař a tým zdravotnického personálu 24 hodin denně. 
Pokud si obyvatel nezajistí léky sám, jsou dováženy z lékárny, personál může pomáhat 
s jejich dávkováním. 
Lékař též předepisuje hygienické pomůcky na základě aktuálního zdravotního stavu.  
Přímou obslužnou péči o osoby provádí pracovníci v sociálních službách.  
 
Osobní hygiena 
Denní hygienu si obyvatel prování podle svých potřeb a zvyklostí. Pokud mu to zdravotní 
stav nedovoluje, zajišťuje tyto potřeby personál domova v jeho koupelně. Obyvatelům, kteří 
ze zdravotních důvodů nemohou využít vlastní koupelnu jsou tyto služby poskytovány v 
koupelně vybavené speciální hydraulickou vanou. 
Osobní prádlo je pravidelně práno ve společné prádelně dle potřeb obyvatele.  
 
Sociální služby 
Sociální pracovnice zajišťuje veškerou nutnou komunikaci s úřady (přihlášení k trvalému 
pobytu, změna dosílání důchodu, vyřizování příspěvků na péči,...). Sociální pracovnice 
doprovází obyvatele od samého nástupu do domova a může tak často pomoci vyřešit jeho 
nejrůznější problémy.  
O poskytovaných službách je mezi organizací a obyvatelem sepsána smlouva. Služby jsou 
poskytovány na základě individuálních potřeb obyvatele.   
Ve snaze maximálně zpříjemnit pobyt, pořádá domov různé kulturní akce, plesy, zábavy, 
v letních měsících pak táboráky a výlety. K příjemnému posezení je možno kdykoli využít 
venkovní terasu. Jednou za čtrnáct dní je zde sloužena mše. 
Součástí domova jsou prostory pro fyzioterapii a ergoterapii. Základním cílem fyzioterapie je 
léčba funkčních poruch pohybového aparátu, ergoterapie pak využívá tvořivé mysli našich 
obyvatel, procvičuje jemnou motoriku a pomáhá i k bližšímu navázání kontaktů mezi 
obyvateli. Veškeré aktivity jsou zcela dobrovolné.  
 
Co je potřeba mít s sebou při nástupu do domova 
1. Občanský průkaz 
2. Kartičku pojištěnce 
3. Nejnovější důchodový výměr (pokud již nebyl vložen do žádosti) 
4. Písemný seznam a rozpis léků, které užíváte a léky asi na první týden pobytu 
5. Základní hygienické pomůcky – ručník, mýdlo, šampón, zubní pastu a kartáček 
5. Oblečení, zkrátka, to, v čem se nejlépe cítíte – sukně, kalhoty, tepláky, košile, halenky, 
svetry, spodní prádlo, společenský oblek a ramínka. 
 
 
Bližší informace naleznete na www.tep-veseli.cz 
 
 
 
 
V případě, že Vám cokoli nebude jasné, nebo v tomto letáku nenaleznete odpověď na Vaše 
otázky, prosím obraťte se na sociální pracovnici Lenku Vavříčkovou na telefon 381 209 216 
nebo 728 702 364. 
