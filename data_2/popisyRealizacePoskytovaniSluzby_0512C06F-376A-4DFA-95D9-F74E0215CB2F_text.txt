Název: Domov pro seniory sv. Jiří Plzeň (dále DSJ) identifikátor 6253295 
Provozovatel: Městská charita Plzeň, Francouzská třída 2484/40a, 326 00 Plzeň 26, IČ: 45334692 
Adresa zařízení: Mohylová 1443/92, 312 00 Plzeň 
Číslo telefonu: 379 821 111 
E-mail: ddd@mchp.charita.cz 
Provoz: nepřetržitý 
Popis realizace  
Posláním Domova pro seniory sv. Jiří je poskytovat bezpečné zázemí seniorům, kteří vzhledem 
ke svému vysokému věku a zdravotnímu stavu mají sníženou soběstačnost, kvůli které nemohou zůstat 
v domácím prostředí sami a kdy péči nelze zajistit ani při využívání terénních a ambulantních sociálních 
služeb. 
Tyto služby se poskytují s ohledem na individuální přání a potřeby klientů, s podporou rozšíření 
či alespoň zachování jejich stávajících schopností a soběstačnosti, v souladu s Listinou základních práv 
a svobod a Etickým kodexem Charity Česká republika. 
Vlastník a popis objektu: Budova DSJ je v majetku města Plzeň, kdy byla v roce 2003 postavena přímo 
pro účely poskytování pobytové služby seniorům. DSJ je zcela bezbariérový, čtyřpodlažní a má dva 
prostorné výtahy. Je složen ze dvou hlavních částí – obytné a technické. V přízemí DSJ se u vchodu 
nachází recepce, dále zázemí a kanceláře pro sociální pracovníky, vedoucího Domova, vrchní sestru, 
nutričního a provozního pracovníka, a je zde také ordinace lékaře, kaple, tělocvična, místnost pro 
fakultativní služby DSJ, prádelna. V prvním poschodí se nachází obytná část, denní místnost pracovníků 
a vlastní kuchyň, která splňuje podmínky certifikátu „Standard nutriční výživy“ a jídelna. Ve druhém 
poschodí je další obytná část a dále sesterna, ošetřovna, reminiscenční salonek, místnosti pro 
volnočasové aktivity, knihovna. Ve třetím poschodí je také obytná část a dále relaxační místnost a další 
místnost pro fakultativní služby DSJ. K obytným částem jsou vždy na patře k dispozici vybavené 
kuchyňky. Dále je pro klienty upravené atrium ve vnitrobloku Domova, kde mají možnost posezení.  
DSJ se nachází v obytné zóně města Plzeň – Doubravka, má dobrou dostupnost MHD a blízko jsou 
veřejně dostupné služby typu obchodní centrum i malé obchody, kavárna, pekárna, restaurace, 
poliklinika či lesní park.  
Kapacita zařízení je 70 lůžek: 20 jednolůžkových pokojů s vlastním sociálním zázemím – WC 
a koupelnou, dále 25 dvoulůžkových pokojů také s vlastním sociálním zázemím. 
Cílová skupina klientů  
Okruh osob, kterým je služba určena: 
- 
seniorům, kteří dosáhli nároku na přiznání starobního důchodu  
- 
seniorům nad 65 let věku 
Nepříznivá sociální situace, ve které se může zájemce nacházet: 
- 
z důvodu vysokého věku či změny zdravotního stavu již není schopen se sám o sebe postarat v 
domácím prostředí, které má nevyhovující podmínky a není možné péči zajistit terénní nebo 
ambulantní službou 
- 
z důvodu změny zdravotního stavu se nemůže například vrátit z nemocnice zpátky 
do domácího prostředí  
Cíle, kterých může klient pobytem v Domově dosáhnout: 
- 
zajištění pocitu bezpečí a jistoty  
- 
zajištění celodenní péče podle individuálních potřeb  
- 
udržení, popřípadě zlepšení fyzických a psychických schopností klientů  
- 
poskytování služby až do konce života  
Zásady (hodnoty) 
- 
péče vychází ze základních přání a aktuálních potřeb klienta 
- 
individuální a rovný přístup ke všem klientům 
- 
zachování v co nejvyšší míře soukromí klientů a jejich důstojnosti 
- 
nevytvářet závislost klienta na službě nadměrným rozsahem pomoci 
- 
profesionalita, odbornost a kvalita poskytování sociálních služeb 
- 
dodržení diskrétnosti, lidských práv, svobod a ochrany osobních údajů poskytovatelem 
Co můžete udělat, pokud máte zájem o poskytování služeb Domovem pro seniory sv. Jiří: 
- 
základní informace najdete na www.mchp.cz, dále můžete kontaktovat telefonicky nebo 
emailem sociálního pracovníka služby, který Vám rád podá více informací. Následně si můžete 
domluvit osobní setkání se sociálním pracovníkem pro více podrobností o našem Domově.  
- 
poslat písemně nebo elektronicky dopis na adresu: Mohylova 92, Plzeň 312 00, e-mail: 
ddd@mchp.charita.cz, kde uvedete, že máte o službu zájem a připojíte svoje kontaktní údaje. 
Následně se Vám ozve sociální pracovník a domluví se s Vámi na dalším postupu, např. 
na osobním setkání.  
Osobní setkání se sociálním pracovníkem 
Může proběhnout v kanceláři sociálního pracovníka v Domově, nebo v aktuálním místě Vašeho 
pobytu. Termín setkání se domlouvá telefonicky dopředu. Sociální pracovník Vás seznámí s naší 
službou, jaké činnosti poskytujeme, bude zjišťovat Vaše potřeby, možnosti a schopnosti. Dále Vám 
zodpoví veškeré Vaše dotazy týkající se nejen naší služby, v případě potřeby poskytuje základní sociální 
poradenství. Pokud se na základě informací rozhodnete naši službu využít, sociální pracovník Vám 
pomůže při sepsání žádosti o přijetí do Domova, případně se s Vámi domluví, jak bude probíhat 
uzavírání písemné smlouvy.   
Úhrady za službu 
Klienti Domova hradí poskytování ubytování a stravy v souladu s ustanovením vyhlášky 505/2006 Sb., 
v platném znění.  Příspěvek na péči náleží poskytovateli služeb dle zák. č. 108/2006 Sb., o sociálních 
službách. Aktuální Přehled úhrad služeb naleznete na oficiálních stránkách Domova – www.mchp.cz  
 
Poskytované služby  
Na základě uzavřené písemné smlouvy pak s Vámi sociální pracovník sestaví individuální plán, kde 
se společně dohodnete, jaké služby konkrétně Vám budou poskytovány. V souladu s Vašimi 
individuálními potřebami jsme schopni zajistit pomoc při sebeobsluze v osobní hygieně a oblékání, 
pomoc při pohybu klienta, při přípravě a podání stravy, individuální nákupy potravin, drogerie apod., 
zprostředkování kontaktu se společenským prostředím – výlety do okolí, do obchodů, na výstavy 
a kulturní akce apod. S klienty se také věnujeme sociálně terapeutickým a aktivizačním činnostem, 
např.: skupinovému cvičení, tvoření v ergo dílně, zpívání, procvičování paměti. Naším klientům 
pomáháme s uplatňováním práv a oprávněných zájmů, např. v komunikaci s úřady apod. Duchovní 
a psychická podpora je našim klientům poskytována a nabízena dle zájmu a potřeby. Přímo v Domově 
se každý týden koná mše svatá, pravidelně každý týden nás navštěvuje pastorační asistent nebo kněz. 
Zdravotní péče je zajištěna odborně způsobilým zdravotnickým personálem po celých 24 hod.  
Ve vztahu ke klientům je plně respektována Listina lidských práv a svobod, je dodržován Kodex Charity 
Česká republika a etické kodexy odborných pracovníků.  
 
Způsob vyřizování stížností:  
Klient je při přijetí do Domova seznámen s informacemi týkajícími se podávání a vyřizování stížností. 
Stížnost může být podána kterémukoliv pracovníkovi Domova, a to formou ústní i písemnou, dále může 
být vložena do schránky na podněty a stížnosti, která je umístěna na každém patře u vchodu do obytné 
části, kdy může být podána i anonymně. Klient si může pro podání stížnosti zvolit zástupce.  
Po přijetí stížnosti je stížnost evidována a poté je ihned předána vedoucímu Domova k řešení. 
Odpovědný pracovník k vyřízení stížnosti v první řadě zjistí skutečnosti související s obsahem stížnosti. 
Po zhodnocení stížnosti navrhne řešení, se kterým seznámí stěžovatele, v případě anonymní stížnosti 
je odpověď zveřejněna na informační nástěnce poblíž schránky na stížnosti. Pokud jde o kvalitu nebo 
způsob poskytování služby, zjedná dále nápravu situace. Není-li klient spokojený s výsledným řešením 
stížnosti, je mu umožněno se obrátit na ředitele Městské charity Plzeň, případně na zřizovatele 
Domova – biskupa plzeňského. Dále se může klient obrátit na vedoucího sociálního odboru Magistrátu 
města Plzně a či na organizaci obhajující lidská práva a svobody – ombudsmana.  
 
Ukončení služby: 
Způsoby ukončení poskytování sociální služby v Domově jsou definovány v uzavřené smlouvě 
s klientem. Klient může službu ukončit kdykoliv bez udání důvodu, a to ústně nebo písemně do rukou 
sociálního či vedoucího pracovníka. Domov může smlouvu ukončit pouze ze zákonných důvodů. 
Výpovědní lhůty jsou stanoveny ve smlouvě.  
 
Další údaje:  
Domov pro seniory sv. Jiří byl otevřen dne 1. 8. 2003.  
