Popis realizace poskytování Domova důchodců Jindřichovice pod Smrkem 
Domov pro seniory 
Rozsah a účel: 
Domov důchodců Jindřichovice pod Smrkem p.o. poskytuje službu Domov se zvláštním režimem pro 
seniory a osoby s chronickým duševním onemocněním. Poskytovaná služba je rezidenčního 
(pobytového) typu a poskytujeme ji 24 hodin denně.   
Služba je poskytována ve dvou bezbariérových vilách  Rozálie, Daniela, které jsou rozmístěné po obci 
Jindřichovice pod Smrkem. U každé vily je stromový park s altánem, ten uživatelé využívají 
k procházkám, relaxaci, v sezóně i ke sběru hub. Za vhodného počasí je park využíván ke konání 
rozmanitých kulturních akcí a aktivizaci. 
1) Cíle, zásady, cílová skupina, poslání 
Cíle: 
- spokojené a důstojné stáří pro stávající a nové uživatele 
- zachování stávajících schopností, dovedností a soběstačnost uživatelů 
- snížit nebo minimalizovat deficit sebepéče 
- podpořit spolupráci s rodinou 
- podpořit zájmové aktivity 
- podporovat vyhledávání aktivit mimo Domov 
- zajistit a zprostředkovat lékařskou péči při akutní změně zdravotního stavu 
- zajistit služby a péči registrované sestry 
- zajistit služby a péči pečovatelky 
- respektovat holistické pojetí člověka jako individuální bytosti 
- rozvoj mezilidských a sousedských vztahů v Domově i mimo něj 
- podpora partnerských vztahů 
Zásady: 
- zachování důstojnosti, intimity, možnost rozhodovat sám za sebe 
- klade se důraz na aktivní spolupráci s rodinou uživatele 
- respektovat principy svobodné volby a rozhodování uživatele 
- respektovat práva zaručená Ústavou, např. svobodu politické příslušnosti, stavu, 
pohlaví, sexuality, vyznání, aj. 
- snaha o zajištění maximální samostatnosti uživatele 
- respektovat soukromí a vlastnictví osobního majetku 
Cílová skupina: 
 
senioři od 65 let 
  
Poslání: 
Jsme rezidenčním zařízením a poskytujeme pobytové služby osobám, které mají sníženou 
soběstačnost z důvodu vyššího věku, ztráty schopnosti se o sebe postarat a jejichž situace vyžaduje 
pravidelnou podporu a pomoc jiné fyzické osoby. 
Domov vytváří podmínky pro uplatňování vlastní vůle, vlastního rozhodování, aby uživatelé mohli být 
sami sebou, včetně aktivního prožití jejich života u nás. 
2) Nabízené činnosti: 
Služba Domov seniorů Domova důchodců Jindřichovice pod Smrkem poskytuje v souladu se zákonem 
č. 108/2006Sb,  o sociálních službách tyto základní činnosti: 
1. poskytnutí ubytování, 
2. poskytnutí stravy, 
3. pomoc při zvládání běžných úkonů péče o vlastní osobu, 
4. pomoc při osobní hygieně nebo poskytování podmínek pro osobní hygienu, 
5. zprostředkování kontaktu se společenským prostředím, 
6. sociálně terapeutické činnosti, 
7. aktivizační činnosti, 
8. pomoc při uplatňování práv, oprávněných zájmů a při obstarávání osobních záležitostí. 
Základní činnosti jsou dostupné pro všechny uživatele a jsou bezplatné. Uživatelé i jejich návštěvy 
mohou využívat kuchyňské linky v každém patře budov, kde jsou rychlovarné konvice a 
mikrovlnné trouby, je možnost si do společné lednice uložit nákup nebo se dívat s ostatními 
uživateli na televizi ve společenské místnosti nebo jídelně. Uživatelé mají možnost mít na pokoji 
vlastní televizor, rádio, počítač, lednici. 
3) Jednání se zájemcem o sociální službu: 
O našem zařízení se zájemci o službu nebo jejich rodinní příslušníci mohou dozvědět z internetu, od 
známých, od rodinných příslušníků bývalých uživatelů, na úřadech nebo si najdou kontakt sami. 
Kontaktovat naše zařízení mohou třemi způsoby. Zavolat, osobně přijet nebo poslat email. Při této 
komunikaci se uchazeč o umístění nebo jeho rodinní příslušníci dovědí základní informace k podání 
žádosti a dostanou všechny formuláře, které jsou potřebné pro podání žádosti do Domova. Buďto 
dostanou formuláře do ruky, pošleme je poštou nebo emailem. Poté jsou vyzváni, aby si po vyplnění 
všech formulářů telefonicky domluvili schůzku se sociální pracovnicí, kde se dozví více informací o 
zařízení a jeho chodu. Popřípadě jsou zodpovězeny všechny dotazy uchazeče nebo jeho rodinných 
příslušníků, je možné si domluvit prohlídku v zařízení.  Pokud žádá do Domova sám uchazeč, může 
mu s vyplněním formulářů pomoci sociální pracovnice. Potom je žádost zařazena na seznam 
uchazečů o umístění do Domova. Uchazeč čeká, než se uvolní místo. 
4) Uzavírání smlouvy o poskytnutí sociální služby: 
Písemná smlouva v Domově se uzavírá na základě souhlasu obou smluvních stran, což stvrdí svým 
podpisem. S uživatelem je smlouva projednána při sociálním šetření před nástupem do Domova a 
znovu v den nástupu. Je vysvětlen obsah, podstata a postupně každý bod smlouvy, případné dotazy 
zodpovězeny. Prázdnou smlouvu uživatel dostává na schůzce při podání žádosti, vyplněná se 
podepisuje v den nástupu do zařízení.  
5) Úhrada za poskytování sociální služby: 
 
Služba Domov seniorů, kterou Domov důchodců Jindřichovice pod Smrkem poskytuje, je za úplatu. 
Úhrada za pobyt v Domově se skládá ze dvou částí. Ubytování a Stravování. S aktuálním ceníkem je  
žadatel seznámen při podání žádosti do Domova. Je také dostupný na webových 
stránkách Domova (viz. níže). Ubytování v Domově je v jednolůžkových, dvoulůžkových a třílůžkových 
pokojích. Jsou uzpůsobeny podle dispozic vily. Některé pokoje mají sociální zařízení přímo na pokoji, 
jinde je na chodbě společné pro více pokojů. Každý uživatel má i na pokoji  
polohovací postel, noční stolek a šatní skříň. V rámci dispozic pokoje a vily může na pokojích být ještě 
polička, židle/křeslo, stůl a podstavec pod skříň. Pokud to prostor v pokoji umožňuje  
může si uživatel po dohodě s vedoucí vily do Domova vzít svůj nábytek. 
Stravování v Domově poskytujeme čtyři krát za den. Tři hlavní jídla a odpolední svačina. 
Vaříme normální, diabetickou, žlučníkovou a kombinovanou dietu. Domov vaří ve vlastní 
kuchyni a uživatelé si mohou oběd vybrat ze dvou nabízených jídel. Více informací a částky naleznete 
na webových stránkách Domova. 
6) Stížnosti: 
Při nástupu je každý nový uživatel seznámen s formou poskytování služby a s Domácím řádem. Jeho 
písemná podoba je v kanceláři služby a  visí na nástěnkách na chodbách vil, elektronická podoba je 
umístěna na webových stránkách Domova. 
Stížnost může podat jak uživatel, tak i zaměstnanec. Může být podána proti zaměstnanci, 
jinému uživateli. Tyto stížnosti řeší ředitel zařízení. 
Pokud je uživatel nespokojen s řešením, může stížnost podat na Krajský úřad (zřizovatel), 
ombudsmanovi, inspekci kvality, Veřejnému ochránci práv, Českému helsinskému výboru 
nebo Nezávislým regionálním poradnám. 
7) Důvody ukončení poskytování sociální služby: 
K ukončení smlouvy může dojít jak ze strany uživatele, tak i ze strany poskytovatele. 
Uživatel může vypovědět smlouvu bez udání důvodu. 
Poskytovatel (Domov) může smlouvu vypovědět jen ze stanovených důvodů a to:  
1. Uživatel hrubě porušuje povinnosti vyplývající ze smlouvy, 
2. U uživatele došlo ke změnám potřeb, které není poskytovatel schopen zajistit  
3. Uživatel již službu nepotřebuje 
 
 
8) Prostředí, ve kterém je služba poskytována (mimo služby poskytované v terénní 
formě), kapacita: 
Sociální služba je poskytována v obci Jindřichovice pod Smrkem, která má kolem 700 
obyvatel. Domov je v přírodě a to je i naší prioritou. Kdo má rád přírodu, ticho, klid 
a zpěv ptáků, tak se mu u nás bude určitě líbit. 
Dostupnost naší služby co se týče autobusů a vlaků je omezená. Občas se stává, že jsme 
odříznuti od světa (hlavně v zimě). Na návštěvy je lepší jezdit spíše autem než hromadnou 
dopravou. 
Maximální kapacita služby Domov seniorů je 18 uživatelů. 
9) Územní působnost sociální služby: 
Sociální služba Domov seniorů Domova důchodců Jindřichovice pod Smrkem má  územní působnost 
Libereckém kraji, tedy poskytujeme sociální službu občanům Libereckého kraje nebo občanům 
s prokazatelnou sociální vazbou na Liberecký kraj. Jsme spádovým zařízením  hlavně pro frýdlantský 
výběžek (Frýdlant a okolní vesnice). 
10) Další informace: 
Internetové stránky Domova: 
www.domov-jindrichovice.cz 
Kontaktní telefon na sociální pracovnice Domova: 
+420 482 411 814 
 
Kontaktní email na sociální pracovnice Domova: 
socialni@ddjindrichovice.cz  
 
