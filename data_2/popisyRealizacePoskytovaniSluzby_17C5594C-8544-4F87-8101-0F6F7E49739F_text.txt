 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Název poskytovatele 
Charita Konice 
Název služby 
Dům pokojného stáří Bohuslavice 
§ 
49 
Působnost služby 
Olomoucký kraj 
1. Veřejný závazek 
a. Poslání  
Dům pokojného stáří Bohuslavice poskytuje bydlení lidem, kteří mají sníženou 
soběstačnost zejména z důvodu věku. Zajišťuje potřebnou pomoc dle individuálních přání 
a požadavků každého z klientů v důstojném prostředí. V průběhu poskytováni služby 
klademe důraz na aktivní prožití života ve stáří i v nemoci, s možnou oporou v tradičních 
křesťanských hodnotách. 
 
b. Cíle 
1 umožnit případný rozvoj stávající kvality života uživatele 
2 umožnit obnovení původních sil nebo alespoň zachování stávajících sil uživatele 
pro jeho případný návrat do vlastního domácího prostředí 
3 zajistit dle potřeb uživatele službu až s prvky hospicové péče 
4 podporovat zachování stávajících schopností uživatelů pomocí různých 
aktivizačních činností a s možností duchovní podpory 
5 zprostředkovat aktivní kontakt se společenským prostředím dle zdravotních 
možností uživatelů 
6 zachovávat a podporovat sociální vazby s rodinou a blízkými 
7 zajistit možnost pro setkání s druhými lidmi, pro jejich koníčky 
8 zajistit pravidelnou pomoc dle míry jeho soběstačnosti 
 
c. Cílová skupina (okruh osob, pro které je služba určena a pro které určena není) 
Cílovou skupinou služby DPS Bohuslavice jsou senioři (mladší od 60-80 let a starší nad 
80 let) se sníženou soběstačností, kteří si nedokáží  zajistit  sami, ani prostřednictvím jiné 
fyzické osoby, pomoc ve svém přirozeném sociálním prostředí.  
Komu neposkytujeme službu: 
1) dospívající, dospělé osobě s mentálním postižením (osoby, které potřebují podporu 
z důvodu snížené mentální úrovně), protože k tomu nemáme odpovídající kvalifikaci. 
2) osobám závislým na návykových látkách (alkohol, drogy) 
3) osobám s těžkým smyslovým postižením (osoby neslyšící, nevidomé, hluchoslepé) 
z důvodu chybějící kvalifikace 
4) osobám s psychiatrickým onemocněním (schizofrenie, maniodepresivní psychózy, 
těžké formy demencí)  
 
d. Zásady poskytování sociální služby 
1. reagovat pružně na změny 
2. dbát na důstojnost každého člověka 
3. akceptovat soukromí a intimitu klientů 
4. respektovat potřeby a projevy vůle klienta 
5. týmová spolupráce 
2. Jednání se zájemcem o službu, vstup uživatele do služby 
Jednání se zájemcem podrobně řeší metodika č. 3 a jeho základní zásadou je seznámení 
zájemce se všemi právy, povinnostmi a podmínkami poskytování služby. Informace 
poskytujeme zájemcům obvykle osobně, telefonicky, emailem. Zájemce získává tyto 
základní informace: 
 jak a kde si vyzvednout žádost o přijetí do domova (k žádosti je potřeba přiložit i 
vyjádření lékaře a rozhodnutí o přiznání příspěvku na péči, pokud byl přiznán) 
 s kým lze jednat o podmínkách nástupu do zařízení 
 jaká je nabídka služeb 
 kontakty na pověřené pracovníky 
 pracovní doba pověřených pracovníků 
Při setkání pověřeného pracovníka a žadatele se zjišťuje, jaké jsou jeho požadavky, 
přání, potřeby a osobní cíle. V případě zájmu o prohlídku zařízení provede sociální 
pracovnice žadatele postupně celým domovem. 
3. Popis služby 
a. Naplnění základních činností ze zákona 
Rozsah a obsah poskytovaných služeb v Domě pokojného stáří vychází z individuálních 
potřeb uživatelů a řídí se §49 zák. o sociálních službách 108/2006 Sb. - Domov pro 
seniory 
    a) ubytování 
        1. ubytování 
        2. úklid, praní a drobné opravy ložního a osobního prádla, žehlení 
 
    b) stravování 
    c) úkony péče 
        1. pomoc při oblékání a svlékání 
        2. pomoc při přesunu na lůžko nebo vozík 
        3. pomoc při vstávání z lůžka, uléhání, změna poloh 
        4. pomoc a podpora při podávání jídla a pití 
        5. pomoc při prostorové orientaci, samostatném pohybu ve vnitřním i vnějším 
prostoru 
     d) pomoc při osobní hygieně nebo poskytnutí podmínek pro osobní hygienu 
          1. pomoc při úkonech osobní hygieny 
          2. pomoc při základní péči o vlasy a nehty 
          3. pomoc při použití WC 
     e) zprostředkování kontaktu se společenským prostředím 
          1. podpora a pomoc při využívání běžně dostupných služeb a informačních zdrojů 
          2. pomoc při obnovení nebo upevnění kontaktu s rodinou a pomoc a podpora při 
dalších aktivitách podporujících sociální začleňování osob. 
     f) sociální terapeutické činnosti  
          jejichž poskytování vede k rozvoji nebo udržení osobních a sociálních schopností a  
          dovedností podporujících sociální začleňování osob 
     g) aktivizační činnosti 
          1. volnočasové a zájmové aktivity 
          2. pomoc při obnovení nebo upevnění kontaktu s přirozeným sociálním prostředím 
          3. nácvik a upevňování motorických, psychických a sociálních schopností a 
dovedností 
     h) pomoc při uplatňování práv, oprávněných zájmů a při obstarávání osobních  
          záležitostí 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Služba je poskytována 24 hodin denně. Je zajišťována kvalifikovanými pracovníky. 
Pravidla poskytování služby jsou uvedena ve vnitřních metodikách, směrnicích 
organizace a v Domácím řádu, který je přílohou smlouvy o poskytování sociálních služeb 
a je také veřejně přístupný na webových stránkách. 
 
c. Metody práce, plánování služby 
Metody práce s uživatelem: 
 práce s jednotlivcem 
 práce se skupinou 
 pozorování, vedení rozhovoru 
 plánování sociální služby, plnění individuálního plánu a dosahování osobních cílů 
uživatelů, vyhodnocování poskytování sociálních služeb 
V rámci jednání se zájemcem o službu a při tvoření smlouvy o poskytování sociální 
služby je uživatel tím, kdo si aktivně stanovuje rozsah poskytovaných služeb a vyjadřuje 
svoje očekávání a osobní cíle. Tyto cíle a rozsah požadovaných služeb může kdykoliv 
přehodnotit. Problematiku plánování služby řeší metodika č. 5. Uživateli je po nástupu do 
zařízení přidělen klíčový pracovník, který bude odpovídat za sestavení a aktualizaci 
individuálního plánu služby. Zároveň je také zajišťována zpětná vazba formou 
dotazníkového šetření, zabezpečující zpětné informace o spokojenosti uživatelů s 
průběhem služby, včetně spokojenosti jejich rodin a v neposlední řadě i zpětná vazba od 
zaměstnanců z hlediska plnění podmínek pro práci ze strany poskytovatele služby. 
 
d. Pravidla pro vyřizování stížností 
Stížnost může podat uživatel, rodinný příslušník nebo zaměstnanec. Vyřizováním 
stížností je pověřena vedoucí domova. Postup pro vyřizování stížností je zpracován v 
metodice č. 7., která je veřejně přístupná na webových stránkách 
 
e. Pravidla pro ukončení služby 
Ukončení poskytování služby v Domě pokojného stáří Bohuslavice je popsáno v metodice  
č. 4 a rovněž ve Smlouvě o poskytování sociální služby.  
Ze strany uživatele může být smlouva ukončena: 
a) dohodou kdykoliv, i bez udání důvodu. Výpovědní lhůta pro ukončení pobytu 
uživatelem je 15 dní a začíná běžet dnem doručení výpovědi poskytovateli. 
b) rozhodnutím soudu - v případě, že uživatel během poskytování služby projeví 
vážně míněný nesouhlas s poskytováním služby a není schopen ze zdravotních 
důvodů, mentálního postižení či demence, smlouvu samostatně vypovědět (v této 
situaci postupujeme dle Detenční směrnice DPS) 
c) úmrtím uživatele 
 
Ze strany DPS, jako poskytovatele může být smlouva ukončena: 
      a) v případě  jeho zániku  
      b) v případě, že uživatel porušil povinnosti vyplývající ze smlouvy  zejména: 
 nezaplacení úhrady za ubytování a stravu, byl-li uživatel povinen platit úhradu 
podle čl. VII. smlouvy 
 zamlčení přiznání nebo změny příspěvku na péči nebo nehrazení péče 
 pokud by se po uzavření smlouvy potvrdilo (např. lékařskou zprávou z 
vyšetření), že uživatel zatajil některou ze skutečností uvedených ve smlouvě čl. 
XI. odst. 4  
 
       c) v případě, že uživatel opakovaně poruší povinnosti, které mu vyplývají z Domácího 
           řádu Domu pokojného stáří  Bohuslavice, a jejich povaha nevyžaduje okamžité 
           vypovězení smlouvy (např. vyvolávání konfliktů, hádek, slovní agresivita,  
           opakované nadměrné užívání návykových látek, kdy je zřejmé, že uživatel ztrácí  
           nad sebou  kontrolu, vulgární projevování se apod.) 
       d) v případě, že uživatel poruší povinnosti, které mu vyplývají z Domácího řádu 
           Domu pokojného stáří Bohuslavice, a jejich povaha vyžaduje okamžité 
           vypovězení smlouvy, může být uživateli vypovězena smlouva s okamžitou 
           platností, a to v případech sexuálního obtěžování, vyhrožování ublížením na 
           zdraví jinému uživateli či personálu nebo fyzického napadení uživatelů či    
           personálu. 
 
Výpovědní lhůta pro ukončení pobytu ze strany poskytovatele, z důvodů uvedených 
v písm. a), b), c) činí 15 dní a začíná běžet dnem předání písemné výpovědi uživateli. 
Výpovědní lhůta pro ukončení pobytu ze strany poskytovatele, z důvodů uvedených 
v písm. d) činí 24 hodin a začíná běžet okamžikem předání písemné výpovědi uživateli. 
 
 
f. Úhrady za služby, spoluúčast osoby blízké na úhradě 
Výše úhrad uživatele je stanovena na základě kalkulace výše úhrad za poskytované 
služby, schválené ředitelem organizace. Kalkulace je v souladu  s platnými předpisy. 
(vyhláška 505/2006 Sb., zákon 108/2006 Sb.) a je veřejně přístupná na webových 
stránkách. 
 
g. Další doplňující informace 
Organizace má stanoveny dlouhodobé cíle pro rozvoj poskytovaných služeb. Viz 
metodika č. 1 
4. Fakultativní služby (jsou-li poskytovány) 
Kromě základních činností mohou být uživateli poskytovány fakultativní služby: 
     - doprava uživatele služebním vozidlem (např. na úřad, na poštu, k lékaři atd.) dle 
platné kalkulace úhrad, která je dostupná na webových stránkách 
     - kadeřnické služby dle platné kalkulace úhrad, která je dostupná na webových 
stránkách. Tyto služby jsou poskytovány pracovnicí domova na základě dohody o 
provedení práce. 
Dále mohou být uživateli zprostředkovány následující služby: 
- pedikúra 
- masáže 
Tyto služby si hradí každý uživatel sám hotově přímo osobě, která tuto službu poskytuje 
dle jejího platného sazebníku. 
5. Prostory, materiální a technické vybavení (bezbariérovost) 
Dům pokojného stáří je čtyřpodlažní budova určená pro 47 seniorů s bezbariérovým 
přístupem a lůžkovým výtahem do všech poschodí. Součástí domova je upravená 
zahrada s posezením a altánkem.  
V současné době je v našem Domově 15 jednolůžkových a 16 dvoulůžkových pokojů. 
Většina z nich má své vlastní sociální zázemí – WC, sprchový kout. Všechny pokoje jsou 
vybaveny polohovacími postelemi. Na většině pokojů jsou také kuchyňské linky. V prvním 
a druhém podlaží se nachází velké koupelny s vanou. Uživatelé mohou využívat společné 
prostory jako halu, jídelnu, kapli a společenskou místnost s knihovnou a přístupem na 
internet. Kvalita služeb je zvýšena instalací signalizačního zařízení.  
Služba a její realizace v Domě pokojného stáří se řídí Metodikami pro poskytování 
sociální služby, Standardy kvality a vnitroorganizačními směrnicemi. 
 
 
 
 
 
 
Zpracoval: Kolektiv pracovníků DPS 
Dne: 24.7.2020 
S platností od: 
Dne: 1.9.2020 
Schválil: Mgr. Marek Navrátil 
 
 
MGR. 
Marek 
Navrátil
Digitálně podepsal 
MGR. Marek 
Navrátil 
Datum: 2020.09.01 
13:31:17 +02'00'
