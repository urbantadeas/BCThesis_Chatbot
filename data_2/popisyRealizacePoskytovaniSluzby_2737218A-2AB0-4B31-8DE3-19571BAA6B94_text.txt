Domov sv.Alžběty na Žernůvce 
 
Příloha A –Popis realizace poskytování sociální služby 
1
POPIS REALIZACE POSKYTOVÁNÍ SOCIÁLNÍ SLUŽBY 
Druh poskytované služby: Domov pro seniory 
Název zařízení: Domov sv. Alžběty 
Popis technického a materiálního zabezpečení 
Představení Domova 
 
Předmětem práce Domova sv. Alžběty je naplnění poslání zřizovatele, kterým je  Kongregace milosrdných 
sester III. řádu sv. Františka pod ochrannou Sv. Rodiny.  Tedy poskytovat  v milosrdné a obětavé lásce ve 
službě nemocným a starým lidem sociální, zdravotní a ošetřovatelskou péči. 
Domov sv. Alžběty a byl zřízen podle zákona o církvích a je neziskovou právnickou osobou. 
Domov sv. Alžběty je rezidenční zařízení, domov pro seniory. Kapacita domova je 45 lůžek a obyvatelé 
domova v něm žijí trvale. Domov je provozován v rekonstruovaném pětipodlažním  samostatném objektu, 
který dal k dispozici zřizovatel.  V suterénu objektu, který má bezbariérový vstup do parku, je umístěna 
kuchyň, jídelna pro klienty, prádelna, šatny personálu a další technické zázemí. Ubytování klientů je v 
horních 3 podlažích budovy. Tvoří je 6 jednolůžkových  pokojů, 9 dvoulůžkových pokojů a 7 třílůžkových 
pokojů. Každý pokoj má vlastní bezbariérové sociální zařízení. Pokoje jsou vybaveny polohovacími 
ošetřovatelskými lůžky a novým nábytkem. V každém pokoji je zapojen telefon s možností přijímat hovory a 
volat po 16 hod na pevné linky v ČR zdarma. V Domově se nachází společenská místnost, návštěvní 
místnost, ordinace lékaře a místnost pro rehabilitaci. Domov je vybaven lůžkovým výtahem. V objektu je 
trvale přístupná kaple. Domov je navržen jako bezbariérový a do všech jeho veřejných částí a parku se lze 
dostat vozíčkem. Pro přepravu méně pohyblivých klientů má domov k dispozici upravené vozidlo pro jejich 
dopravu do města. 
V našem Domově je kladen důraz na křesťanský vztah k bližnímu. Personál zařízení tvoří  z jedné třetiny 
řeholní sestry, které přináší hluboký, obětavý vztah ke klientům a příkladem je přenáší mezi zaměstnance 
Domova. 
Domov je umístěn v malé obci  Nelepeč  - Žernůvka asi 30 km SZ od Brna kde žije trvale asi 30 obyvatel. 
Obec je vzdálena 3 km od Tišnova a tam je plná občanská infrastruktura včetně polikliniky, nemocnice, 
lékařské záchranné jednotky, hasičů, policie , obchodů, služeb a všech typů úřadů a institucí. Obcí prochází 
pravidelná autobusová linka, která umožňuje dopravu každou hodinu oběma směry. 
 
Cíle a způsoby poskytování sociálních služeb 
 
Poslání a cíle Domova sv. Alžběty jsou zakotveny ve Zřizovací listině a Statutu Domova. Principy 
poskytovaných služeb jsou definovány v Manuálu zaměstnance. Domov chápe tyto Poslání, Cíle a Principy 
jako veřejný závazek a jsou běžně přístupné. 
Sociální a ošetřovatelská péče 
Domov poskytuje sociální a zdravotní služby tak, jak jsou popsány v Manuálu pro zaměstnance, který je 
v souladu s posláním a cíli zařízení. Dokument je dostupný všem pracovníkům, pracovníci ho znají a 
poskytují klientům služby podle těchto postupů. Zdravotně-ošetřovatelská péče je zajišťována nepřetržitou 
službou. Lékařskou péči obyvatel zajišťuje praktická lékařka, která pravidelně jednou týdně přijíždí do 
Domova navštívit pacienty nebo přijede na urgentní zavolání.  K odborným vyšetřením se obyvatelé 
přepravují do zdravotnických zařízení v Tišnově nebo v Brně. 
 Přístup ke každému jednotlivci je individuální a je brán zřetel na osobní přání a zájmy klienta s ohledem na 
možnosti pohybu, možnost vnímání, schopnosti sebeobsluhy a zvyklosti. 
Při poskytování služeb dochází k těsné vazbě mezi uživateli a pracovníky, kteří jsou s nimi v přímém 
kontaktu. Ti  podle potřeb pomáhají klientům při stravování, při poskytnutí informace, zprostředkování 
kontaktu se společenským prostředím a při prosazování oprávněných práv a zájmů.  
Domov nabízí pokračování dosavadního způsobu života v aktivitách jako je jednoduchá ruční práce, práci na 
zahradě, v dílně, pomoc při každodenních domácích pracích a i v oblasti poskytování duchovních potřeb. 
Domov sv. Alžběty je církevním zařízením. Dle zájmu jednotlivců je příležitost dvakrát denně navštívit 
Domov sv.Alžběty na Žernůvce 
 
Příloha A –Popis realizace poskytování sociální služby 
2
bohoslužbu v kapli. Bohoslužby jsou přenášeny místní TV sítí a rozhlasem a nepohybliví obyvatelé mají 
možnost je takto sledovat.  
Obyvatelé udržují vztahy se svými příbuznými a známými. Návštěvní doba Domova je každý den  od 8:30 
do 17:30 a po domluvě, mohou návštěvy pobýt déle, popřípadě přenocovat přímo v budově Domova. Domov 
má návštěvní místnosti, kde mohou obyvatelé přijmout své návštěvy v soukromí, nikým nerušeni. Klient 
může bez omezení navštěvovat svoji rodinu a opouštět Domov. Klient je personálem Domova, vnímán, 
přijímán a akceptován jako partner a zákazník. 
Ubytování, stravování, praní prádla a další služby 
Ubytovací, stravovací služby a péče o prádlo jsou definovány v Domácím řádu DSA a v Provozním řádu, 
který byl schválen KHS JMK Brno. 
Obyvatelé se stravují společně v jídelně nebo přímo na pokojích. Stravu tvoří snídaně, přesnídávka, oběd, 
svačina a večeře. U diabetiků je přihlédnuto k jejich potřebám a navíc je poskytována i druhá večeře. 
Veškerá strava je připravována v místě. 
Prádlo jak obyvatel tak personálu se pere v naší prádelně. Na všech pokojích se během týdne uklízí. 
 Lékařka, která pravidelně dojíždí za obyvateli Domova je zároveň i závodní lékařkou, provádí preventivní 
prohlídky zaměstnanců a dohlíží na dodržování hygienických a zdravotních norem v Domově. Pravidelné 
kontrole Hygienické stanice podléhá také celý stravovací provoz, provoz prádelny, pitná a odpadní voda. 
Domov vytváří obyvatelům prostor pro využití místních služeb, pravidelný dovoz nákupů, poštovní služby, 
korespondence s úřady, péče kadeřníka a holiče, pedikúry a fotografa. Služby specializovaných lékařských 
pracovišť, úřadů státní správy a bank jsou využívány v nedalekém Tišnově. 
Každý týden jsou obyvatelé seznámeni o kulturních akcích, slavnostech, organizačních změnách a jídelníčku 
formou informačního letáku. Na pravidelných setkáních obyvatel s vedením Domova je prostor k předání 
informací oběma směry. 
 
Ochrana práv uživatelů sociálních služeb Domova sv. Alžběty 
 
Domov sv. Alžběty ve své činnosti respektuje základní lidská práva uživatelů služeb, jejich nároky 
vyplývající z dalších platných obecně závazných norem a pravidla občanského soužití. Požadavek ochrany 
práv uživatelů služeb DSA je naplňován prostřednictvím ustanovení Etického kodexu Domova sv. Alžběty, 
Článek 2. Pravidla etického chování. 
Oblasti kde by mohlo dojít k porušování práv seniorů: 
• 
Právo na vlastní rozhodování 
• 
Právo na soukromí 
• 
Právo na individuální utváření denního programu 
• 
Právo na kontakt s ostatními lidmi a komunitou 
• 
Právo na volný pohyb 
• 
Právo na přiměřené riziko 
 
Oblasti kde by mohlo dojít ke střetu zájmů pracovníků a klientů: 
• 
Používání restriktivních opatření a léků 
• 
Zanedbávání, fyzické nebo psychické zneužívání a týrání 
• 
Zneužívání moci pracovníků 
• 
Upřednostňování  provozních podmínek před zájmy klientů  
Ve všech případech možného střetu zájmu a ochrany práv uživatelů služeb se zaměstnanci i klienti DSA řídí 
ustanovením Etického kodexu Domova sv. Alžběty, Článek 2. Pravidla etického chování. Vnitřní 
pravidla omezující porušování práv a mechanismy nápravy pro případ porušení práv jsou popsána 
v Manuálu pro zaměstnance. 
 
Domov sv.Alžběty na Žernůvce 
 
Příloha A –Popis realizace poskytování sociální služby 
3
Jednání se zájemcem o službu 
 
Prostřednictvím informačních letáků, regionálního tisku, krajských i republikových databází a 
zprostředkováním návštěv zájemců v Domově poskytuje Domov sv. Alžběty informace o způsobu 
poskytování služby. 
Domov aktivně informuje zájemce o nabízené sociální službě a o všech povinnostech, které pro klienta z 
dohody o poskytování služby vyplývají, včetně podmínek, způsobu poskytování služby, její ceny a kritérií 
pro výběr žadatelů. 
Pracovník Domova zjišťuje, co zájemce od služby očekává a společně s klientem pak formulují, jakým 
způsobem může poskytovaná služba naplňovat dohodnuté cíle. Zájemce má právo formulovat vlastními 
slovy, co si přeje za pomoc od Domova a jak má tato pomoc vypadat. 
Se zájemcem je oprávněn jednat ředitel Domova, jeho zástupce a sociální pracovnice. Jednání se mohou 
účastnit blízcí příbuzní nebo přátelé zájemce. Jednání má několik etap a může probíhat v místě stávajícího 
pobytu zájemce, kde se přezkoumávají skutečné sociální podmínky zájemce. Zájemce bude proveden 
Domovem a budou mu na místě ukázány pokoje a zařízení. Zájemce může nahlédnout do kuchyně, prádelny 
a projít všechny společné prostory domova a kapli. Zájemce o bydlení v Domově je seznámen se všemi 
podmínkami poskytování služby.   
Při předávání informací o službě Domova se hledá optimální způsob dorozumívání se zájemcem. Jeho 
formu, délku a jazyk je nutno přizpůsobit dorozumívacím možnostem zájemce a třeba udělat vše proto, aby 
informace byly pro zájemce přiměřené a srozumitelné. 
Zájemce o službu předává žádost o ubytování v Domově osobně nebo poštou. Žádost je registrována v Knize 
došlých žádostí. V žádosti jsou uvedena data a informace, které odpovídají požadované službě, včetně 
vyjádření lékaře o zdravotním stavu žadatele. 
Stanovení jasných pravidel pro odmítnutí zájemce o ubytování je důležité pro vytváření transparentního 
prostředí, které zajistí rovný přístup ke všem zájemcům o služby a zajistí předcházení diskriminaci. Kritéria 
jsou nástrojem pro jednání se zájemci, kterým Domov není schopen službu poskytnout s ohledem na 
kapacitu, stanovení cílů zájemce a zdrojů nutných k dodání sociální služby. 
Kriteria pro odmítnutí zájemce o sociální službu: 
1. Péče vyžaduje extrémní nároky na zajištění bezpečnosti, zdraví klientů a personálu. 
2. Domov není schopen zajistit odpovídající sociální a zdravotní péči v požadované kvalitě. 
3. Žadatel o péči trpí nemocí, která se ve svém důsledku může projevovat chováním, jež 
významně narušuje dodání a kvalitu sociálních a zdravotních služeb ostatním klientů 
Domova. 
4. Není volná kapacita pro dodání sociálních služeb.  
Způsob výběru žadatelů o ubytování v DSA řeší kritéria popsaná v příloze č. 3 Příručky kvality dodání 
sociálních služeb v DSA. V případě rovnosti bodů rozhoduje čas. V případě kladného rozhodnutí o 
ubytování žadatele je žadateli doručena písemná Pozvánka k ubytování. 
 
Plánování poskytování služby 
 
Každý obyvatel Domova má vypracován svůj Plán a realizaci sociální služby. Obyvatel se aktivně účastní 
všech kroků při vytváření, naplňování a aktualizaci plánu a může  do něj vždy nahlédnout. Plán a zároveň 
záznamy o průběhu poskytování sociální služby jsou umístěny v sesterně oddělení, kde obyvatel bydlí. 
Plány jsou přehodnocovány a aktualizovány individuálně vždy při změně sociálních a zdravotních potřeb 
klienta. O změnu žádá klient zpravidla sám nebo je indikována kvalifikovaným personálem a je mu 
nabídnuta. 
Plánování poskytování sociální služby vychází z Individuálního profilu klienta, který byl sestaven při 
nástupu klienta do Domova na základě osobního vstupního rozhovoru s určeným pracovníkem Domova. 
Plán vychází a navazuje na osobní cíle, tj. potřeby a zájmy identifikované při příjmu klienta do Domova a 
při jejich aktualizacích. Plán a realizace sociální služby obsahuje konkrétní kroky, které směřují k naplnění 
osobních cílů.  
Sociální pracovnice nebo školená sestra provádí spolu s klientem přezkoumání služby a následně aktualizaci 
v dokumentu Plánování a realizace sociálních služeb. S klienty je pravidelně hodnoceno dodání sociální 
služby a naplňování Plánu a realizace sociálních služeb. Výsledky hodnocení slouží k posouzení naplnění 
Domov sv.Alžběty na Žernůvce 
 
Příloha A –Popis realizace poskytování sociální služby 
4
osobních cílů klientů. Každá osoba – každý klient má určeného zaměstnance, který s ním plánuje 
poskytování sociální služby a průběžně hodnotí naplňování jeho osobních cílů. 
 
Stížnosti na kvalitu nebo způsob poskytování sociální služby 
 
V Domově sv. Alžběty mají všichni klienti nebo jejich zástupci možnost si stěžovat na kvalitu nebo způsob 
poskytování sociálních služeb, aniž by se cítili ohroženi. Stížnosti jsou chápány jako výkon práva uživatele a 
příležitost ke zvýšení kvality služby. 
Domov sv. Alžběty má vnitřní předpis Pravidla pro podávání a vyřizování petic a stížností Domova sv. 
Alžběty, který upravuje postup a způsob řešení stížností.  
