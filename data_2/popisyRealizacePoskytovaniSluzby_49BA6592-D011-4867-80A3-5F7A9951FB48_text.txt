 1 
 
 
 
Název zařízení : Domov Odry, příspěvková organizace 
Sídlo: Odry, Hranická 410/56, 742 35  
 
Druh poskytované  služby: DOMOV PRO SENIORY 
 
Místo poskytování  služby:  
 
Odry, Hranická 410/56, 742 35 (kapacita 40 uživatelů) 
 
Odry, Hranická 662/58, 742 35 (kapacita 11 uživatelů) 
 
Odry, Hranická 151/31, 742 35 (kapacita 15 uživatelů) 
 
Kapacita služby Domov pro seniory celkem: 66 uživatelů 
 
Časový rozsah: pobytová služba je poskytována celoročně nepřetržitě  24 
hodin denně  
 
Poslání organizace  
 
Posláním domova pro seniory je poskytovat celoroční pobytové služby sociální péče 
seniorům ve věku 65 a více let, kteří se v důsledku svého věku a zdravotního stavu ocitli 
v nepříznivé sociální situaci a potřebují pravidelnou pomoc při zajišťování svých životních 
potřeb, které jim nemůže zajistit rodina či jiné sociální služby. 
Smyslem činnosti organizace je poskytovat takové sociální služby, které budou v co 
největší míře podporovat samostatnost a soběstačnost uživatelů a umožní jim v příjemném 
„domácím“ prostředí prožít důstojné, klidné a pokud možno aktivní stáří. A to nejen s pomocí 
odpovědného a vstřícného personálu, ale také vlastních rodin uživatelů a široké veřejnosti. 
 
Snažíme se poskytovat kvalitní služby a získali jsme řadu ocenění. Pro příklad uvádíme 
několik z nich. V roce 2008 nám byl udělen mezinárodní certifikát „Pracoviště bazální 
stimulace“, který pravidelně úspěšně obhajujeme. V roce 2009 jsme získali I. místo 
v celorepublikové soutěži „Cena kvality“ jako nejlepší poskytovatel pobytových služeb. V 
 roce 2009 získala naše pracovnice „Zvláštní ocenění za výborné výsledky v aplikaci bazální 
stimulace a kraniosakrální terapie u seniorů“. V roce 2011 naše pracovnice převzala 1. místo 
v Národní ceně, jako nejlepší pracovník v sociálních službách, V roce 2011 jsme opět získali 
„Cenu kvality“ jako nejlepší poskytovatel sociálních služeb. Od roku 2016 jsme držiteli 
certifikátu „Snoezelen – MSE místnosti“, „Snoezelen – MSE prostředí“. V roce 2018 jsme 
získali certifikát „Snoezelen – MSE proškolené pracoviště.“ 
 
Domov si stanovil cíle, které vycházejí z jeho poslání: 
 
▪ spokojený uživatel, 
▪ domácí, útulné a bezpečné prostředí v Domově, přizpůsobené individuálním potřebám 
uživatelů, 
▪ kontakt uživatelů s rodinou, známými a blízkým světem, 
▪ informovaná veřejnost a blízcí uživatelů o dění v Domově, 
▪ široká nabídka aktivit a terapií a jejich využívání uživateli. 
 
 
 2 
Vymezení okruhu osob, kterým je naše služba určena 
 
Domov pro seniory poskytuje sociální služby seniorům ve věku 65 a více let: 
• odkázaným na pravidelnou podporu, pomoc a péči jiné fyzické osoby, 
• potřebujícím pomoc při uplatňování svých práv a nároků, 
• jejichž zdravotní stav vyžaduje obslužnou a ošetřovatelskou péči 
• s takovým zdravotním stavem, který jim brání i přes veškerou snahu a podporu rodiny 
a jiných sociálních služeb bezpečně žít v domácím prostředí, 
• mají sníženou soběstačnost a schopnost zajistit si základní životní a osobní potřeby. 
 
Omlouváme se, ale neposkytujeme služby těmto osobám: 
• kteří jsou schopni za pomoci rodiny a jiných sociálních služeb zůstat i nadále ve svém 
domácím prostředí, 
• kteří potřebují vyřešit pouze svou špatnou bytovou situaci, 
• jejichž zdravotní stav vyžaduje poskytnutí ústavní péče ve zdravotnickém zařízení, 
• trpícím Alzheimerovou chorobou nebo jinou formou demence (pro které je vhodný 
domov se zvláštním režimem), 
• trpícím infekční nemocí, parazitní chorobou, TBC, pohlavní chorobou v akutním 
stádiu, 
• akutně závislým na alkoholu a jiných návykových látkách, 
• závislým na speciální dietě (mimo žlučníkové a diabetické) – trpícím např. celiakií 
(neschopnost trávicí soustavy strávit potraviny obsahující lepek – nutná bezlepková 
dieta), 
• s mentálním postižením, 
• trpícím těmito duševními nemocemi – návykové a impulsivní poruchy, patologická 
sexuální agresivita, autismus, psychózy (např. schizofrenie, duševní poruchy s bludy, 
bipolární afektivní porucha, schizoafektivní porucha, maniodeprese),  
• vyžadujícím celodenní osobní asistenci zaměstnanců, kterou není domov schopen 
zajistit. 
 
Zařízení může odmítnout uzavřít smlouvu o poskytování služeb pouze pokud: 
• neposkytuje sociální službu, o kterou osoba žádá, a to i s ohledem na vymezení okruhu 
osob v registru poskytovatelů sociálních služeb, 
• nemá dostatečnou kapacitu k poskytnutí sociální služby, o kterou osoba žádá, 
• zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby (tyto zdravotní stavy stanoví prováděcí právní 
předpis – vyhl. 505/2006 Sb., v platném znění), 
• osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
 
Naší snahou je zvyšovat a zlepšovat kvalitu života a pobytu uživatele v Domově. 
 
Pracovníci Domova se při práci s uživateli a při poskytování služeb řídí těmito principy: 
 
➢ úcta a respekt k uživateli (jeho právům, rozhodnutím, zvláštnostem, vlastní identitě – 
sebeuvědomění člověka, soukromí, svobody),  
➢ individuální a citlivý přístup (k osobnosti uživatele a jeho potřebám), 
➢ přizpůsobení 
potřebám 
uživatelů 
(umět 
pružně 
reagovat 
na 
potřeby 
uživatelů/uživatelek, změnit zaběhnutý způsob práce a režim zařízení, hledat optimální 
cesty k jejich uspokojení), 
 3 
➢ empatie (umět vcítit se do prožitků uživatele, porozumět jeho emocím a motivům, 
umět odložit svoje vlastní názory, hodnoty a předsudky), 
➢ spolupráce (s rodinou, ostatními institucemi při poskytování služeb, týmová 
spolupráce na všech úrovních), 
➢ dodržování etických kodexů všemi pracovníky, 
➢ diskrétnost, důvěra, vzájemná komunikace, (být šetrný, ohleduplný, taktní, zachovávat 
svěřené  důvěrné informace v tajnosti). 
 
Popis realizace poskytování sociální služby  
 
Jednání se zájemcem o službu  
Potenciální zájemci o přijetí do našeho zařízení (nebo jejich blízcí) přichází osobně nebo 
pracovníky kontaktují telefonicky nebo e-mailem. Kompetentními zaměstnanci jsou jim 
poskytnuty informace o životě v Domově a zájemci mají možnost absolvovat prohlídku 
Domova. V případě jejich zájmu o přijetí jsou jim předány formuláře „Žádost o přijetí do 
Domova Odry a „Vyjádření lékaře o zdravotním stavu žadatele pro přijetí do Domova Odry“.  
Formuláře je možné si stáhnout z webových stránek Domova  www.ddodry.cz. 
Zájemcům je vysvětleno, jak postupovat při jejich vyplňování, jaké dokumenty je případně 
nutné k žádosti doložit, jak žádost podat atd. Zájemci obdrží informační brožuru s kontakty na 
zaměstnance, na které se mohou s případnými dotazy obrátit.  
 
Průběh služby  
Vstup uživatele do služby probíhá v několika fázích:  
1. fáze – fáze přijetí žádosti a jednání se zájemcem o službu 
Žádost o přijetí do Domova Odry s příp. přílohami je zaevidována ve Spisové službě a 
předána sociální pracovnici. Sociální pracovnice kontaktuje zájemce o službu (příp. kontaktní 
osobu uvedenou v žádosti) a zjišťuje nepříznivou sociální situaci zájemce. Zpravidla 2x 
měsíčně nebo dle potřeby se schází komise pro posouzení žádostí, která posoudí zařazení 
žádosti do evidence podle daných kritérií, pro přijetí do našeho zařízení z hlediska námi 
poskytovaných služeb. V případě, že požadavky žadatele neodpovídají našim nabízeným 
službám nebo žadatel nespadá do okruhu osob, kterým poskytujeme službu, je žádost 
zamítnuta a zaslána zpět zájemci. Rozhodnutí o zamítnutí podepisuje ředitelka Domova. 
Pokud požadavky zájemce odpovídají námi nabízeným službám a provozním možnostem 
Domova a žádost splňuje všechny náležitosti, je zájemce písemně vyrozuměn o zařazení 
žádosti do Evidence žadatelů (ve lhůtě 30 dnů od přijetí žádosti).  
Osobní jednání se zájemcem je prováděno podle naléhavosti přijetí po zařazení žádosti do 
Evidence žadatelů. Jednání se zájemcem provádí vedoucí sociální pracovnice (příp. sociální 
pracovnice) zpravidla s vedoucí zdravotně sociálního úseku a zjišťuje, co zájemcem od naší 
služby očekává a jakou podporu či pomoc, s vyhodnocením nepříznivé sociální situace. Se 
zájemcem je vyplněn:  „Záznam z jednání se zájemcem“, kde jsou sepsány zjištěné 
informace o zájemci a závěrem i popis nepříznivé situace, je zde uvedeno kde, kdy a za účasti 
koho bylo jednání provedeno, které informace byly zájemci sděleny, jaké písemné dokumenty 
byly zájemci předány k prostudování, zda byla provedena osobní prohlídka Domova atd. 
Sociální pracovnice se zájemci srozumitelným způsobem snaží sdělit všechny potřebné 
informace o poskytování sociální služby, vč. informace o fakultativních službách, úhradách 
apod., tak, aby zájemce mohl uplatnit právo volby informovaným rozhodnutím, zda mu 
služba vyhovuje a zda službu přijme. 
 
V případě uvolnění místa (lůžka) vybírá sociální pracovnice zájemce z evidence dle 
naléhavosti přijetí (dle nejvyššího počtu bodů) se zohledněním naléhavosti přijetí a vhodnosti 
přijetí na volné místo i s ohledem na osobu spolubydlícího, kdy z provedeného jednání je 
zřejmé, že uvolněné místo odpovídá požadavkům, potřebám a schopnostem zájemce. Vybraný 
 4 
zájemce je kontaktován k prohlídce uvolněného místa (popř. rodinní příslušníci). Pokud 
zájemci uvolněné místo vyhovuje a souhlasí s přijetím, dohodne s ním sociální pracovnice 
termín případného přijetí a dojedná vše potřebné. Je mu předáno písemné doporučení, co je 
vhodné si do Domova vzít s sebou a které dokumenty a doklady by měl předložit při přijetí 
(před podpisem smlouvy).  
Odmítnutí nabízeného místa stvrdí zájemce svým podpisem, je-li to možné.  
Evidence žádostí je minimálně 1x ročně aktualizována (urgence přijetí, osobní či písemná 
sdělení od zájemců či jejich příbuzných, sociální pracovnice telefonicky ověřuje zájem o 
přijetí a aktuální stav uživatele).  
2. fáze - uzavření smlouvy  
Nejpozději v dohodnutý den přijetí je se zájemcem (pokud není schopen podpisu a nemá 
zákonného zástupce či zmocněnce – pověřeným pracovníkem MěÚ Odry, případně 
opatrovníkem za přítomnosti uživatele) uzavřena písemná „Smlouva o poskytování sociální 
služby“. Změny smlouvy se dojednávají písemným dodatkem ke smlouvě. 
3. fáze – fáze adaptační a individuální plánování  
Uživatel je postupně seznamován s provozem zařízení. Adaptace uživatele je hodnocena na 
schůzce týmu. Uživateli je k dispozici jeho „Patron“, na nějž se může kdykoliv obrátit a který 
mu při jeho adaptaci věnuje maximální pozornost. Je vytvořen individuální plán spolupráce, 
který vychází ze spolupráce celého pracovního týmu s uživatelem k plánování průběhu služby 
a zajišťování potřeb uživatele. Jsou stanoveny možná rizika při poskytování služby.  
Pravidelně dochází k hodnocení plánu, případně jsou nově stanoveny cíle uživatele  a 
aktualizován průběh poskytování služby v závislosti na aktuálních individuálních potřebách 
uživatele.  
4. fáze - život v Domově  
Způsob zapojení uživatelů do rozhodování o využití služby  
Uživatel je v kontaktu se svým „Patronem“, příp. s dalšími kompetentními pracovníky se 
kterými domlouvá další postup a rozsah naší podpory v průběhu poskytování služby a k 
dosažení svých cílů.   
Uživatel může v průběhu poskytování služby podávat podněty a stížnosti k průběhu služby a 
zajišťování svých potřeb. Podnět a stížnost mohou podat ústně, písemně, telefonicky, 
anonymně, předat pracovníkovi nebo vhodit do schránky podnětů a stížností. Stížnost je  
zaevidována a je určena osoba pro prošetření stížnosti. Po prošetření je uživateli předáno 
„Sdělení o výsledku prošetření stížnosti“. K výsledku prošetření se může stěžovatel vyjádřit, 
případně se obrátit na nezávislé orgány. Uživatel může kdykoliv požádat o schůzku ředitelku 
Domova nebo ji oslovit při jejich obchůzkách v zařízení. Může vyjádřit svá přání a podněty 
ke zlepšení služeb při každodenní komunikaci s pracovníky. 
Uživatel si vybírá dle svých schopností z nabídky jídel na další týden. Sám se rozhoduje, jak 
bude trávit volný čas, a jaký bude jeho program během dne, může si vybírat z nabídky 
různých aktivit v Domově (sportovní, kulturní, společenské, různé kluby, zájezdy,  
bohoslužby aj). Je informováni i o akcích konaných ve městě a okolí. V rámci různých 
výtvarných aktivit se může zapojit do zvelebování prostředí svého pokoje i Domova. Uživatel 
má možnost přispět svými postřehy do domovského časopisu „A tak tu žijeme…“. Uživatel 
může rozhodovat o vybavení pokoje, způsobu oslovování, zvolit si dobu vstávání, zda bude 
jíst na pokoji nebo v jídelně. Podílí se na vytváření svého individuálního plánů spolupráce. 
Může si rozhodovat o způsobu podávání léků, zvolit si svého praktického lékaře, kde bude 
přihlášen k trvalému pobytu atd.  
Personál dbá na soukromí a důstojnost uživatele při poskytování služby, na ochranu jeho práv 
a oprávněných zájmů.  
Domov Odry je "otevřeným" zařízením. Je zaručen volný pohyb uživatele, jak po Domově, 
tak i mimo něj.  
Při poskytování služby uživateli jsou využívány různé metody skupinové i individuální práce 
a vhodné terapie pro zlepšení kvality života uživatele. 
Naším cílem je aktivizace uživatele a zachování jeho schopností a dovedností (pohybových, 
 5 
sociálních, duchovních) co nejdelší dobu. Prioritou je pro nás spokojenost uživatele. 
 
5. fáze - ukončení poskytování služby  
Poskytování služby lze ukončit z důvodů uvedených ve „Smlouvě o poskytování sociální 
služby“.  Smlouvu lze ukončit výpovědí nebo dohodou. 
 
 
Domov nabízí při poskytování služby tyto činnosti: 
 
• poskytnutí ubytování v 1 – 2 lůžkovém pokoji vč. úklidu, praní, žehlení a drobných 
oprav prádla. K dispozici je 12 jednolůžkových a 27 dvoulůžkových pokojů, pokoje 
jsou vybaveny potřebným nábytkem.  
• poskytnutí stravy - zajištění celodenní stravy odpovídající věku, zásadám zdravé 
výživy a potřebám dietního stravování (strava racionální, diabetická, žlučníková, 
vegetariánská) v rozsahu 3 hlavních jídel, příp, jako fakultativní službu možnost 
svačiny nebo 2. večeře. Každý den je možnost výběru ze 2 druhů večeří a některé dny 
je na výběr snídaně a oběd, výběr pečiva, mohou odebírat poloviční porci oběda, 
mohou si určit různé alternativy příloh k jídlu nebo si jídlo odhlásit, pokud je 
v jídelníčku jídlo, které jim nechutná, v den narozenin uživatele je připraveno jídlo dle 
přání uživatele. Po celý den je uživateli zajišťován pitný režim. 
• pomoc při zvládání běžných úkonů péče o vlastní osobu (pomoc při oblékání a 
svlékání, vč. obouvání a speciálních pomůcek, pomoc při přesunu na lůžko či vozík, 
při vstávání z lůžka, uléhání, změně poloh, při podávání jídla a pití, pomoc při 
prostorové orientaci a pohybu uvnitř i vně zařízení), 
• pomoc při osobní hygieně (pomoc při úkonech osobní hygieny, při základní péči o 
vlasy a nehty a při použití WC), dle potřeby zajišťujeme uživateli externí služby 
kadeřnice a pedikérky za úhradu, 
• zprostředkování kontaktu se společenským prostředím (podpora a pomoc při 
využívání běžně dostupných služeb a informačních zdrojů a při dalších aktivitách 
podporujících sociální začleňování osob, pomoc při obnovení nebo upevnění kontaktu 
s rodinou), vycházky, výlety, zájezdy, dostupnost internetu ve všech budovách, 
videohovory s blízkými a známými, 
• sociálně terapeutické činnosti, jejichž poskytování vede k rozvoji nebo udržení 
osobních a sociálních schopností a dovedností podporujících sociální začleňování 
osob, 
• aktivizační (animační) činnosti (volnočasové a zájmové aktivity, pomoc při obnovení 
nebo upevnění kontaktu s přirozeným sociálním prostředím, nácvik a upevňování 
motorických, psychických a sociálních schopností a dovedností, doprovod na akce vně 
Domova), kulturní, společenské, sportovní akce, individuální nebo skupinové dle 
zájmu a zálib uživatele, kontakt se zvířaty,  
• pomoc při uplatňování práv, oprávněných zájmů a při obstarávání osobních 
záležitostí (pomoc při komunikaci vedoucí k uplatňování práv a oprávněných zájmů), 
vyřizování úředních záležitostí, nákupy osobních potřeb, 
• základní sociální poradenství (sociální pracovnice pomáhá uživateli při řešení 
nepříznivé sociální situace, při vyřizování úředních záležitostí, dále podává všechny 
potřebné informace ohledně pobytu uživatele v zařízení), 
• rehabilitace (nácviky chůze a soběstačnosti, kondiční cvičení, klasické masáže, 
masážní křeslo, masáže lávovými kameny, kyslíková terapie, teploléčba, vodoléčba, 
světloléčba, procvičování jemné motoriky, reflexní terapie, Dornova metoda, teplé 
zábaly a chladové obklady, inhalace, vibrační terapie), 
• bazální stimulace  - podporuje vnímání, komunikaci a pohybové schopnosti člověka,  
• snoezelen - pobyt v multismyslové místnosti, kde dochází ke zklidnění uživatele, 
 6 
navození pocitu bezpečí, pohody, uvolnění, provádí se zde relaxační polohování, 
aromaterapie, poslech relaxační hudby a zhlédnutí relaxačních filmů, pracovnice se 
snaží připravit zaměření terapie ve snoezelenu na míru konkrétnímu uživateli dle jeho 
zájmů a zálib. 
Rozsah poskytovaných úkonů a činností je s uživatelem dohodnut v individuálním plánu. 
 
Způsob zajištění zdravotní péče 
Zdravotní (ošetřovatelskou) 24 hodinou péči zajišťujeme prostřednictvím svých 
zaměstnanců, kteří mají odbornou způsobilost k výkonu zdravotnického povolání bez 
odborného dohledu (registrované všeobecné sestry) na základě indikace lékaře. Zajištění 
lékařské péče je formou ústavního lékaře, který do zařízení dochází nebo vlastního 
praktického lékaře uživatele. Do zařízení dochází i psychiatr, urolog, sestra se specializací na 
ošetřování ran, nutriční terapeutka. Spolupracujeme s geriatrem. Jiná lékařská ošetření či 
vyšetření zajišťujeme ambulantně sanitními vozy (popř. rychlou záchrannou službou), dle 
potřeby s doprovodem pracovníka nebo osob blízkých uživatele.   
 
Uživatelé mohou využívat i nabízené fakultativní služby (např. doprava autem, zhotovení 
fotografií, stříhání vlasů, větší opravy prádla, aj.), které poskytujeme za úhradu dle „Ceníku 
fakultativních služeb“. 
 
Poskytovaná služba je financována z úhrady za pobyt od uživatele (za ubytování a stravu), 
z úhrady za péči (příspěvku na péči) od uživatele, z příjmů od zdravotních pojišťoven za 
poskytnuté zdravotní výkony, z dotace na poskytování sociálních služeb, z příspěvku 
zřizovatele na provoz a příspěvků a darů jiných osob a subjektů. Uživatel platí úhradu za 
ubytování a stravu dle aktuálně platné stanovené úhrady v Domově Odry (viz uzavřená 
smlouva s uživatelem) v limitech maximální úhrady dle vyhlášky č. 505/2006 Sb., v platném 
znění. Za úkony péče platí uživatel v rámci výše přiznaného stupně příspěvku na péči. 
 
Materiálně-technické zajištění služby 
 
Zařízení se nachází v malebném prostředí Oderských vrchů, na okraji města Odry, asi 
5 minut od jeho centra (ve směru na Nový Jičín, Hranice na Moravě).  
 
Areál Domova Odry je tvořen 5 samostatnými budovami, které nejsou umístěny v jednom 
areálu, ale leží na obou stranách silnice I. třídy. Uživatelé Domova žijí ve třech budovách, 
které nesou specifické názvy – „Vila - zelená“, „Domek - žlutá“, „Stará kuchyň - růžová“. 
Zbývající dvě budovy tvoří hospodářské zázemí. Jde o kancelář, prádelnu a garáž s dílnou. 
Pro usnadnění orientace jsou jednotlivé objekty barevně odlišeny a jsou obklopeny pěkně 
udržovanými zahradami, kde může uživatel trávit volné chvilky procházkou nebo posezením 
v altánu, u jezírka nebo zookoutku (kozy, želvy). K dispozici mají spoustu pěkných zákoutí 
k posezení – multismyslový skleník, bylinkové zahrádky, hřiště pro seniory, modlitebnu, 
selský dvůr, altán s krbem aj. 
Snažíme se, aby Domov působil domácí atmosférou, byl pro uživatele příjemný a aby 
všechny prostory působily útulným a civilním dojmem, aby se zde uživateli dobře a 
spokojeně žilo.  
 
Zelená budova „Vila“  domov pro seniory 
V přízemí objektu jsou pokoje pro 10 uživatelů, kteří jsou ubytovaní v 5 dvoulůžkových 
pokojích se sociálním zařízením. Dále se zde nachází stravovací provoz (kuchyň, jídelna, 
sklady, šatna a sociální zařízení pro pracovníky stravovacího provozu), ošetřovna, zázemí pro 
obslužný personál. V jídelně je zpravidla 2 – 3x v měsíci pořádána mše svatá. 
V podkroví nové části jsou pokoje pro 7 uživatelů, kteří bydlí v 1 jednolůžkovém  
a 3 dvoulůžkových pokojích. K dispozici jsou 2 sociální zařízení umístěná na chodbě budovy. 
 7 
Uživatelé mají k dispozici kuchyňský kout s lednicí s boxy, varnou konvicí a mikrovlnnou 
troubou. Dále se zde nachází kancelář vedoucí zdravotně sociálního úseku, vedoucí 
stravování, šatna personálu, aktivizační místnost a rehabilitace, jejíž součástí je multismyslová 
místnost Snoezelen. 
V 1. patře budovy jsou v nové části budovy pokoje pro 13 uživatelů umístěných v 6 
dvoulůžkových a 1 jednolůžkovém pokoji se sociálním zařízením u pokojů a ve staré části 
budovy pro 10 uživatelů bydlících ve 2 jednolůžkových a 4 dvoulůžkových pokojích se 2 
společnými sociálními zařízeními umístěnými na chodbě.  Uživatelé mají k dispozici 
kuchyňku s varnou konvicí a mikrovlnnou troubou a lednicí a prostornou koupelnu.  
Je zde umístěn osobní výtah. Objekt je vybaven dorozumívacím zařízením a je  bezbariérový. 
 
Žlutá budova „Domek“   
V přízemí objektu je domov se zvláštním režimem (ALDa). 
 
Ve 2. n. p. objektu – domov pro seniory -  jsou pokoje pro 11 uživatelů, kteří jsou ubytováni 
ve 3 jednolůžkových  a ve 4 dvoulůžkových pokojích se sociálním zařízením. Nachází se zde 
jídelna, kuchyňka pro rozdělování stravy, kuchyňský kout s lednicí s uzamykatelnými boxy, 
varnou konvicí a mikrovlnnou troubou pro uživatele a zázemí pro personál (kancelář vedoucí 
pracovníků v sociálních službách, úklidová místnost a šatna pracovnic úklidu).  
Ve 3. n. p. objektu se nachází společenská místnost „Tančírna“, rehabilitace, zázemí pro 
personál (kancelář sociální pracovnice a pracovnic v sociálních službách – animačních 
pracovnic). „Tančírna“ je využívána k většině společensko-kulturních akcí, nahrazuje 
výtvarnou a keramickou dílnu, pořádají se zde akce společenské i sportovní (šipky, kuželky, 
výtvarné kluby, ples). Uživatelé zde mohou využít knihovnu.  Je zde keramická pec pro 
vypalování keramiky a interaktivní tabule. Součástí „Tančírny“ je dobová kuchyňka s varnou 
konvicí, lednicí a troubou s plotýnkami, slouží ke společnému vaření uživatelů. 
  
V budově se nachází lůžkový výtah. Pro dorozumívání s uživateli slouží dorozumívací 
zařízení. Objekt je zcela bezbariérový. V celé budově může uživatel využívat internet. 
 
Růžová budova „Stará kuchyň“  - domov pro seniory 
Slouží pro ubytování 15 seniorů. Nachází se zde 5 jednolůžkových a 5 dvoulůžkových pokojů 
se sociálním zařízením, koupelna s vanou, ošetřovna, prostory pro ošetřující personál a jídelna 
pro uživatele (strava se převáží z vedlejší budovy), která slouží i pro aktivizační činnosti. 
K dispozici je zde mikrovlnná trouba, a varná konev. Objekt je vybaven dorozumívacím 
zařízením, je zde osobní výtah. V každém patře je zákoutí k posezení. Uživatelé mají 
k dispozici lednice s uzamykatelnými boxy, varnou konvici, mikrovlnnou troubu, vařič. 
Objekt je zcela bezbariérový. Celá budova je pokrytá internetem. 
 
 
Pokoje jsou vybaveny standartním uzamykatelným nábytkem, televizory, elektrickými 
pečovatelskými lůžky s antidekubitními matracemi. Uživatel si může pokoj dovybavit 
vlastním drobným vybavením, dekoracemi a vzpomínkovými předměty.  
Zařízení disponuje různými rehabilitačními pomůckami, zvedáky, sprchovacími vozíky, 
invalidními vozíky, chodítky, WC křesly, masážním křeslem, inhalátorem, odsávačkou, 
kyslíkovou terapií, polohovacími křesly apod. pro usnadnění poskytování služby uživateli dle 
jeho potřeb. 
Pro snazší orientaci uživatele jsou využívány různé návodné piktogramy a obrázky. Uživatel 
může využívat bez omezení společné prostory i areál zahrady. 
 
Oranžový objekt – prádelna, dílna, garáž  
V objektu se nachází prostory pro praní, sušení a mandlování prádla, prostory pro personál, 
garáž a dílna. Je zcela bezbariérový.   
 8 
V podkroví objektu jsou konferenční prostory „Albert“ pro pořádání schůzek a porad 
personálu, součástí je i „hostinský pokoj“ se sociálním zařízením a kuchyňkou s možností 
ubytování příbuzných uživatele. 
 
Šedý objekt – „kancelář“  
V objektu je kancelář ředitelky, ekonomky, administrativní pracovnice a mzdové účetní. Také 
je zde umístěn sklad materiálu a archiv. Vstup do objektu je bezbariérový. 
 
 
Zařízení disponuje potřebným zázemím, vybavením, personálem k poskytování služby 
v náležité kvalitě. 
                                              
 
 
Aktualizace k 1.10.2024                                     Ing. Pavlína Koláčková 
 
 
 
 
 
 
 
     Ředitelka Domova Odry 
Ing. Pavlína 
Koláčková
Digitálně podepsal 
Ing. Pavlína Koláčková 
Datum: 2024.09.30 
10:50:33 +02'00'
