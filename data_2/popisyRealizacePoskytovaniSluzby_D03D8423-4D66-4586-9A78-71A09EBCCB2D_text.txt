 
1
 
 
 
OBLASTNÍ SPOLEK ČESKÉHO ČERVENÉHO KŘÍŽE, 198 00 Praha 9, Černý Most 
ulice bratří Venclíků 1070, tel./fax :02 / 281 86 34 21 
IČO : 00425681, č. registrace : VS/1-20998/93-R 
___________________________________________________________________________  
 
 
Popis realizace poskytované sociální služby – domovy pro seniory  
 
 
Dům pro seniory „Slunné stáří“ Harrachovská  
 
Harrachovská 422, Praha 9 - Prosek. Jedná se rovněž o dvoupodlažní objekt bývalých 
jeslí s velkou zahradou, který se skládá z přízemí a I. patra (používání výtahu). I. patro - 24 
lůžek, tj. 12 dvoulůžkových pokojů, včetně sociálního zařízení. Dále se v objektu nachází 
společenská místnost, jídelna, kuchyňka, bezbarierová koupelna a WC, místnosti personálu a 
sociální zařízení. Celková rozloha objektu je 620 m2. Nachází se v klidném místě na sídlišti. 
K objektu patří velká zahrada, která slouží k odpočinku klientů. Tyto prostory má 
poskytovatel pronajaty od Městské části Praha 9, která je jejich vlastníkem. Jedná se o 
bezplatný pronájem.  
 
Prostory pro poskytování všech sociálních služeb jsou pronajaty na základě 
přiložených nájemních smluv/4 úředně ověřené kopie a 1 dodatek/  
 
Organizační řád je vnitřním předpisem Oblastního spolku Českého červeného kříže 
pro Prahu 9 (dále jen spolek nebo OS). Upravuje organizační strukturu, zásady organizace, 
řízení spolku, pracovní náplně jednotlivých středisek a jejich vzájemné vztahy a je uveden v 
Příloze č.1 tohoto materiálu.  
 
Cílová skupina:  
 
Sociální služby jsou poskytovány v zařízení seniorům a tyto služby vychází převážně z 
individuálních potřeb uživatelů a jejich zájmů a tím napomáhají k udržení soběstačnosti a 
zajištění bio-psychosociálních potřeb. Prostřednictvím poskytovaných služeb se snažíme naše 
klienty podpořit v co nejvyšší míře soběstačnosti. Klienti jsou přijímáni na základě 
vyplněných dotazníků potvrzených příslušným obvodním lékařem, naléhavosti, potřebnosti a 
zejména pak, pokud po určitou dobu nemá klient zajištěnou péči či podporu z řad rodinných 
 
2
příslušníků. Zájemce o službu je seznámen se všemi podmínkami poskytované služby. 
Pracovník zařízení zjišťuje, co zájemce od služby očekává a společně pak formulují, jakým 
způsobem bude poskytovaná služba dohodnuté cíle naplňovat. Pokud by špatný zdravotní stav 
nedovolil pobyt v sociálním zařízení a vyžadoval by náročnější, zejména pak převážně 
zdravotní péči, je takový klient odmítnut a doporučeno mu je tuto situaci projednat s jeho 
praktickým lékařem, případně specialistou, či vyhledat jiné sociální zařízení.  
 
Vlastní popis realizovaných poskytovaných sociálních služeb  
 
Zařízení vytváří příležitosti k tomu, aby uživatelé služeb mohli uplatňovat vlastní vůli, 
jednat na základě vlastních rozhodnutí, aby mohli být sami sebou.  
Poskytované sociální služby zachovávají a rozvíjejí důstojný život těch, kteří je 
využívají. Za plánování a průběh služeb pro jednotlivé uživatele odpovídají konkrétní 
pracovníci zařízení. V zařízení je uplatňován systém sdílení potřebných informací o službách, 
které jsou poskytovány jednotlivým uživatelům. Poskytování služeb pro jednotlivého klienta 
vychází z individuálních potřeb a jeho zájmů.  
U všech klientů je zajištěna ranní hygiena, včetně koupání, podání snídaně, dle 
potřeby podání léků. Dále je zajištěn úklid pokojů, včetně výměny ložního prádla.  
Dopolední program je individuální dle zájmu klienta četba, poslech rozhlasu, televize, 
video, pobyt na čerstvém vzduchu na zahradě, atd.  
V poledne - podávání oběda, včetně diet, podávání léků dle individuálního rozpisu. 
Odpolední program je podobný jako dopoledne se zaměřením na vycházku s 
personálem po zahradě.  
Večer podávání večeře, včetně léků, večerní hygiena, individuální program dle zájmu 
klienta (televize, hry, rozhlas, četba či posezení klientů s personálem). V nočních hodinách je 
personál klientům také k dispozici tak, aby byli klienti co nejméně rušeni. Po celý den mají 
klienti zajištěn pitný režim, dle přání klienta existuje možnost využití pedikúry, kadeřnictví, 
praní osobního prádla a jiné služby např. jejich osobní drobný nákup, vyzvednutí léků apod. 
Klientům se věnuje nepřetržitě příslušný personál. V zařízeních jsou po celý den umožněny 
návštěvy rodinných příslušníků a přátel klientů. Naše zařízení jednají přímo se zájemci o 
služby nebo s jejich rodinnými příslušníky. Rovněž jednáme se sociálními odbory příslušného 
úřadu.  
Příslušný pracovník zařízení dohodne se zájemcem o službu, jaké osobní cíle bude 
služba naplňovat a jaká bude konkrétní forma, průběh, podmínky a rozsah služeb, které bude 
zařízení poskytovat. Před uzavřením dohody je zájemce o službu seznámen se všemi 
podmínkami v poskytování a to v rámci jednání, které je za tím účelem uspořádáno v souladu 
s vnitřními pravidly.  
Pracovník zařízení zjistí, co zájemce od služby očekává a společně pak formulují, 
jakým způsobem bude poskytovaná služba dohodnuté cíle naplňovány v rámci individuálního 
plánování. Uživatelé si mohou stěžovat na kvalitu nebo způsob poskytování sociálních služeb, 
aniž by tím byli jakýmkoliv způsobem ohroženi. Zařízení má za tímto účelem stanovena a 
uplatňuje vnitřní pravidla, se kterými jsou seznámeni uživatelé i pracovníci. Případné stížnosti 
je možné zapisovat do knihy, která je uložena u vedoucího pracovníka. Personál zařízení 
vyřizuje citlivě veškeré přání našich uživatelů. Pobytem klientů v našem zařízení se snažíme 
podpořit rodiny klientů v řešení situací, kdy po určitou dobu nemůže rodina zajistit komplexní 
sociální podporu či péči svým nejbližším. Někteří klienti využívají našeho zařízení měsíc, půl 
roku i rok a déle.  
Do zařízení dochází pravidelně lékař, který průběžně sleduje zdravotní stav klientů a v 
případě potřeby zajistí odbornou zdravotní péči. Hlavní důraz se klade na sociálně 
zdravotnickou péči o klienta a z těchto důvodů jsou do pracovního týmu zařazeny zdravotní 
 
3
sestry, které v případě potřeby zajistí zdravotní péči, pracovníci sociální péče, kteří provádí 
přímou obslužnou péči klientům.  
Jedná se o nácvik a pomoc jednoduchých denních činností např. při osobní hygieně, 
při oblékání, dále se podílí na podpoře soběstačnosti klientů. Dále pomáhají při podávání 
stravy jednotlivým klientům. Ostatní personál zajišťuje úklid, údržbu a org. agendu. 
Zaměstnanci mají trvalý kontakt se svou vedoucí pracovnicí zařízení, se kterou denně 
projednávají situaci na oddělení. Informace jsou předávány též písemně. Dle potřeby se schází 
pracovní tým k řešení provozních záležitostí. Denně je udržován trvalý kontakt mezi 
zaměstnanci a vedením, dále rodinnými příslušníky, což přispívá ke zkvalitňování 
poskytovaných sociálních služeb. Vedení zařízení zajišťuje pracovníkům podmínky pro 
výkon kvalitní práce, stanovuje a zpřístupňuje pravidla pro jejich práci  
Vedení Úřadu ČČK velmi pečlivě sleduje situaci svých zaměstnanců neboť si 
uvědomuje, že práce s našimi uživateli je nesmírně náročná. V zařízení je uplatňován systém 
obousměrné komunikace mezi vedením a pracovníky.  
