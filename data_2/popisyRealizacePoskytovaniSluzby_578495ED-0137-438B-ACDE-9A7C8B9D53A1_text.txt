Popis realizace poskytování sociálních služeb 
 
 
Název poskytovatele 
 
ALZHEIMER HOME z.ú. 
Druh služby 
Identifikátor 
 
Domov pro seniory 
3663466 
Forma služby 
 
Pobytová 
Název zařízení a místo 
poskytování 
ALZHEIMER HOME Sychrov 
Radimovice 134, 463 44 Sychrov 
 
 
Cílová skupina  
Cílovou skupinu tvoří žadatelé, kteří dosáhli 65 let věku, nebo věku rozhodného pro přiznání starobního 
důchodu. Jejich potřeba sociální a zdravotní podpory je taková, že jim neumožňuje pobyt v domácím 
prostředí. Klienti jsou přijímání z celého Libereckého kraje nebo na základě rodinné vazby. Žadatelé 
mohou být i občané jiné země než České republiky. 
Jednání se zájemcem o službu, vstup klienta do služby 
Pravidla jednání se zájemcem o službu jsou seznamem informací pro to, aby: 
- 
se zájemce mohl kvalifikovaně rozhodnout, zda službu opravdu chce 
- 
sociální pracovník mohl posoudit, zda zájemce patří do cílové skupiny 
 
Za organizaci jedná: 
- 
ředitel Domova nebo jeho zástupce 
- 
sociální pracovník nebo jeho zástupce 
- 
vrchní sestra nebo její zástupce 
 
Zájemce jedná sám nebo s: 
- 
rodinným příslušníkem či zájemci blízkou osobou se souhlasem zájemce 
- 
opatrovníkem v případě omezení svéprávnosti zájemce 
 
Postup při jednání se zájemcem: 
1. Dojednání termínu setkání. 
2. Jednání s ředitelem Domova, sociálním pracovníkem nebo vrchní sestrou či jejich zástupci 
(seznámení se základním posláním a cíli organizace, poskytnutí srozumitelných informací o službě). 
3. Prohlídka Domova nebo prezentace fotografií Domova v případě zájmu zájemce. 
4. Předání písemných a ústních informací zájemci o službu.  
5. Sjednání zakázky zájemce o službu – zjištění jeho cílů, potřeb, aktuálních schopností a očekávání, 
zjištění nepříznivé sociální situace. 
6. Vyhotovení zápisu z jednání pracovníkem, který jednal se zájemcem. Zápis se stává přílohou k žádosti 
zájemce o službu. 
 
Uzavření smlouvy o poskytování služby  
Smlouva o poskytnutí služby sociální péče (Smlouva) se uzavírá písemně, nejpozději v den zahájení 
poskytování sociální služby klientovi.  
Přijetí do péče realizuje vrchní sestra, sociální pracovník a pracovník, který bude tzv. klíčovým 
pracovníkem. Klient a osoby účastnící se jednání společně s klientem jsou, s ohledem na schopnosti 
klienta chápat a porozumět sdělovaným informacím, seznámeni s obsahem Smlouvy a domácím řádem, 
které klient obdržel už jako zájemce o službu a mohl se s nimi předem seznámit.  
Obsah Smlouvy a dokumentů je znovu vysvětlen a souhlasí-li klient, následně dojde k podpisu Smlouvy.  
Smlouva se uzavírá podle § 91 zákona č. 108/2006 Sb., o sociálních službách v platném znění. 
 
 
 
Podrobný popis realizace služby  
Služba domova se zvláštním režimem je poskytována v režimu 24 hodin denně 7 dní v týdnu po celý 
kalendářní rok. 
Klientovi je poskytována sociální péče v rozsahu všech základních činností dle zákona č. 108/2006 Sb.:  
- 
ubytování,  
- 
stravování,  
- 
pomoc při zvládání běžných úkonů péče o vlastní osobu, 
- 
pomoc při osobní hygieně nebo poskytnutí podmínek pro osobní hygienu, 
- 
zprostředkování kontaktu se společenským prostředím, 
- 
sociálně terapeutické činnosti, 
- 
aktivizační činnosti, 
- 
pomoc při uplatňování práv, oprávněných zájmů a při obstarávání osobních záležitostí. 
 
Fakultativní služby nejsou poskytovány. 
 
S klienty se individuálně domlouváme na čase a způsobech zajištění potřebné péče. 
Na základě schopností klienta přizpůsobujeme míru podpory od samostatného zajištění sebepéče 
klientem, přes dopomoc při zajištění péče až po komplexní péči při úplném chybění soběstačnosti.  
Péče je kombinována péčí sociální a ošetřovatelskou v takovém rozsahu, aby bylo dosaženo největší 
možné kvality života klienta a aby se mu i ve stáří a nemoci dostalo dostatečné péče, důstojnosti a lidské 
vřelosti. 
 
Metody práce 
Organizace 
poskytuje 
svoje 
služby 
na 
podkladě 
podrobně 
zpracovaných 
metodik 
sociální  
a ošetřovatelské péče. Koncept péče je postaven na individuálním přístupu, který vychází z osobních cílů  
a potřeb klientů a je postaven na vnitřních zdrojích a možnostech klienta, jeho důstojnosti a ochraně jeho 
práv. Koncept dále spočívá ve vzdělávání a přenosu informací pečujícím rodinám, laické i odborné 
veřejnosti a ve zprostředkování vzájemných vztahů mezi seniory a okolím.   
Terapeutické postupy kvalitní péče zajišťuje metoda Bazální stimulace, Reminiscenční terapie a dalších 
konceptů, které pomáhají udržet kvalitu života klientů na nejvyšší možné úrovni.  
 
Spolupráce s rodinou 
Spolupracujeme úzce s rodinou klienta. Žádosti o poskytování sociální služby jsou sepisovány buď 
osobně přímo v Domově, nebo je možnost vyplnit žádost v elektronické podobě. Každému klientovi je 
dnem zahájení poskytování sociální služby založena sociální dokumentace. Je postupováno v souladu 
se standardy kvality sociálních služeb. Domov má zpracovány webové stránky (www.alzheimerhome.cz), 
na kterých je denně přihlášeno velké množství návštěvníků. Na stránkách jsou uvedeny informace  
o Domově, problematika onemocnění, sociální a ošetřovatelská péče, kontakty na zaměstnance, 
fotografie Domova atd. Domov má také svého smluvního praktického lékaře. 
 
Základní principy individuálního plánování  
Poskytovatel vychází a používá metody z konceptu plánování zaměřené na klienta. Individuální plány 
patří klientům, ne poskytovateli.  
K základním principům patří:  
- 
Zaměření je především na klienta. 
- 
Užívá se přirozený jazyk spíš než odborná terminologie. 
- 
Zjišťují se předpoklady klienta. 
- 
Posiluje se aktivní účast klienta a lidí, kteří ho znají. 
- 
Vychází se z přání a potřeb klienta, nikoli z možností Domova poskytujícího služby. 
 
 
Vyřizování stížností 
Stížnost na kvalitu nebo povahu služeb může podat klient, osoba pověřená klientem, rodinný příslušník či 
jiná blízká osoba nebo jakákoliv jiná osoba, která se domnívá, že je důvod ke stížnosti. 
Stěžující si osoba si může stěžovat sociálnímu pracovníkovi, vrchní sestře nebo kterémukoliv jinému 
zaměstnanci, který stížnost předá svému nadřízenému. Pokud má podavatel stížnosti pochybnosti  
o jejich nestrannosti, popř. má obavy z vlastního ohrožení z důvodu podání stížnosti, může se obrátit na 
ředitele Domova.  
Povinnost přijmout stížnost má každý zaměstnanec poskytovatele s tím, že tento zaměstnanec je dále 
povinen předat tuto stížnost svému nadřízenému pracovníkovi. 
Stížnosti lze podávat ústně nebo písemně, přijímáme a řešíme i stížnosti anonymní. Odpověď na 
anonymní stížnost je vyvěšena na informační nástěnce po dobu 30 dnů. 
Stížnosti se přijímají každý pracovní den. O ústních stížnostech, které nelze vyřídit ihned při jejich 
podání, se vždy sepíše se stěžovatelem zápis.  
 
V případě, že stěžovatel nesouhlasí se způsobem vyřízení stížnosti, může se obrátit na osoby nebo 
orgány kompetentní k vyřízení stížnosti:  
Ředitel Domova a/nebo sociální pracovník Domova. 
Pokud stěžovatel není spokojen s vyřízením své stížnosti v rámci Domova, může se odvolat: 
- 
Ředitel 
ALZHEIMER 
HOME 
z.ú., 
Urešova 
1757, 
148 
00 
Praha 
4, 
e-mail: 
stiznost@alzheimerhome.cz.   
- 
Pokud stěžovatel není spokojen ani s vyřízením své stížnosti v rámci AH, může se odvolat: 
- 
Registrující orgán – Magistrát hlavního města Prahy, Jungmannova 35, 101 00 Praha 1, e-mail: 
posta@praha.eu; 
- 
Ministerstvo práce a sociálních věcí ČR, Na Poříčním právu 1, 128 01 Praha, e-mail: 
posta@mpsv.cz; 
- 
Veřejný ochránce práv, Údolní 39, 602 00 Brno, e-mail: podatelna@ochrance.cz; 
- 
Český helsinský výbor, Štefanikova 21, 150 00 Praha 5, e-mail: socialnisluzby@helcom.cz.   
 
V každém patře Domova je umístěna schránka na dotazy, připomínky a stížnosti, označená 
piktogramem. Výška je uzpůsobena tak, aby byla přístupná i pro klienta na invalidním vozíku. Schránku 
vybírá sociální pracovník nebo jím pověřený pracovník. Schránka je vybírána vždy 1x za 7 dní. 
 
 
Ukončení služby 
K ukončení poskytování služby může dojít výpovědí uzavřené smlouvy, dohodou nebo úmrtím klienta. 
Klient může smlouvu vypovědět bez udání důvodu. Výpovědní lhůta pro výpověď klienta činí jeden měsíc 
od prvního dne následujícího měsíce, kdy byla písemná výpověď doručena poskytovateli. 
Poskytovatel může smlouvu vypovědět, jestliže je klient v prodlení s úhradou platby za využívání sociální 
služby po dobu 30 dnů od data splatnosti. Výpovědní lhůta pro výpověď danou poskytovatelem z důvodu 
uvedeného výše činí jeden měsíc a počíná běžet prvním dnem kalendářního měsíce následujícího po 
kalendářním měsíci, v němž byla tato výpověď klientovi doručena. 
 
 
Úhrady za služby 
Výše úhrady vyplývá z ustanovení vyhlášky č. 505/2006 Sb., v platném znění. Sociální pracovník vysvětlí 
princip fungování financování Domova a sdělí klientovi i osobě blízké, kolik bude činit celková cena za 
služby. 
Úhrada za využívání sociální služby, tj. ubytování a stravu bude klientem hrazena na základě 
předloženého platebního výměru bezhotovostním převodem na účet poskytovatele do 8. dne 
kalendářního měsíce, ve kterém klient službu využívá.  
Klient je dále povinen zaplatit za poskytování péče za kalendářní měsíc částku ve výši přiznaného 
příspěvku na péči podle § 73, odst. 4, písm. a) zákona o sociálních službách. Příspěvek na péči v celé 
přiznané výši náleží poskytovateli ode dne, kdy vznikl klientovi nárok na jeho výplatu a byly mu již 
poskytovány sociální služby poskytovatelem. 
 
 
Další doplňující informace 
Přijímáme klienty z Libereckého kraje. 
 
Fakultativní služby (jsou-li poskytovány) 
Fakultativní služby nejsou poskytovány. 
 
Prostory, materiální a technické vybavení 
Domov odpovídá svým charakterem a umístěním životnímu stylu lidí, kteří jeho služby využívají.   
Celá budova je pro volný pohyb klientů bezbariérová, včetně koupelen. Klientům je poskytnuto ubytování 
ve dvoulůžkových a jednolůžkových pokojích s vlastním sociálním zařízením. V každém patře se nachází 
sesterna, jídelna a klubovny pro klienty. V koupelnách na podlaze je protiskluzové PVC. V objektu je 
lehátkový evakuační výtah, ten bude využíván pro rychlý transport klientů na lůžku ven z budovy při 
nutnosti převozu do nemocnice. K objektu náleží park s místy pro odpočinek. Mezi technické vybavení v 
budově se řadí protipožární signalizace, rozhlas vyvedený v každém pokoji, nouzové komunikační 
zařízení, Wi-Fi připojení. 
Klient se po svém příchodu do Domova ubytuje v pokoji, který pro něj byl na základě předchozí domluvy 
nebo osobní návštěvy připraven na základě volného lůžka. Pokud je více volných lůžek, je volba lůžka na 
klientovi.  
Pokoj je vybaven šatní skříní, nočním stolkem, policí, polohovatelnou postelí a trezorem na osobní věci. 
Péče v Domově je založena na principu dlouhodobých paměťových drah, proto je vhodné, aby klient 
s sebou do Domova přinesl vybavení z domova, se kterým je spjatý. Příjemný pokoj, evokující rodinnou 
pohodu, je prvním důležitým aspektem úspěšné adaptace.  
Klient má k dispozici signalizaci pro komunikaci s personálem. 
 
 
 
 
 
 
 
Dne: 
1.7.2024 
 
Zpracovala: 
Mgr. Eva Stehlíková, MBA – ředitelka zařízení  
 
 
