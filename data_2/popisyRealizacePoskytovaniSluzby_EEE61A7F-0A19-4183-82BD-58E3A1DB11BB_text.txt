 
 
 
 
 
Popis realizace poskytování sociální služby  
 
Domov pro seniory, č. reg. 9297353  
Domov pro seniory Vychodilova, příspěvková organizace  
Vychodilova 3077/20, 616 00 Brno 
IČO: 70887276 
Zřizovatel: Statutární město Brno 
Ředitelka: Mgr. et Bc. Marie Lemanová 
tel.: 549 254 771, 724047030 
 
 
Domov pro seniory Vychodilova, příspěvková organizace je poskytovatelem sociální služby 
domov pro seniory ve smyslu zák. č. 108/2006 Sb., o sociálních službách v aktuálním znění.  
 
Poslání organizace 
 
Posláním Domova pro seniory Vychodila je prostřednictvím pobytové služby usilovat  
o důstojný a bezpečný život seniorů, kteří se dostali do nepříznivé sociální situace a vyčerpali 
možnosti zůstat v domácím prostředí za pomoci rodiny, terénních či ambulantních služeb.  
Pro naše klienty se snažíme vytvářet podmínky k prožití stáří jako plnohodnotné etapy života. 
 
 
Cílová skupina uživatelů - okruh osob, pro které je sociální služba určena  
 
Cílovou skupinou jsou osoby, které dosáhly věku 60 let a ocitly se v nepříznivé sociální 
situaci, kterou nelze řešit v přirozeném prostředí.  
Nepříznivá sociální situace 
Stav, kdy senior z důvodu věku, zhoršeného zdravotního stavu, fyzického či smyslového 
postižení, ztráty svých blízkých nebo z jiných závažných důvodů ztrácí schopnost řešit své 
běžné životní návyky a životní situace a ztrácí schopnost ochránit se před sociálním 
vyloučením.  
Službu není možné poskytnout: 
 osobám, jejichž zdravotní stav vyžaduje poskytnutí ústavní péče ve zdravotnickém 
zařízení 
 osobám, které nejsou schopny pobytu v pobytovém zařízení z důvodu akutní infekční 
nemoci 
 osobám, jejichž chování by z důvodu vážné duševní poruchy závažným způsobem 
narušovalo kolektivní soužití 
 osobám závislým na návykových látkách 
 
Cílem služby je: 
 poskytovat klientům zázemí, pocit jistoty, bezpečí a maximální míry soukromí 
 respektovat individuální potřeby klientů 
 podporovat klienty v udržení soběstačnosti a samostatnosti 
 pomáhat udržet sociální vztahy mezi klientem, rodinou a přáteli 
 
Zásady a principy poskytování služeb 
 
Zachování důstojnosti klienta a dodržování lidských práv a svobod - zachováváme 
důstojný přístup a úctu ke klientovi jako jedinečné a plnoprávní osobnosti. 
Individuální přístup - poskytujeme služby s ohledem na potřeby klienta. 
Respektování vůle klienta - respektujeme rozhodnutí klienta, poskytujeme služby formou 
nabídky. 
 
Podpora soběstačnosti - podporujeme zájem klienta o udržení soběstačnosti v péči o vlastní 
osobu, poskytujeme jen takovou péči, kterou si klient není schopen zajistit vlastními silami. 
Princip sociálního začleňování osob - udržování kontaktu s přirozeným prostředím, rodinou 
a blízkými osobami. 
Princip informovanosti - zajišťujeme průběžné informování o dění v domově a nabídce 
poskytovaných služeb. 
Profesionalita - při své práci využíváme odborných znalostí a dovedností zaměstnanců, které 
se průběžně rozvíjejí. Službu poskytujeme v souladu se Standardy kvality, etickým kodexem 
a v případě potřeby na základě paliativního přístupu.  
 
Materiální a technické zabezpečení realizace služby – budova Vychodilova 20 
Domov pro seniory Vychodilova leží uprostřed zeleně v klidném prostředí městské části 
Žabovřesky s přímým spojením do středu města. Celý areál je prostorný a prosvětlený, 
obklopený zahradami. Domov má kapacitu 81 lůžek, z toho je 77 pokojů jednolůžkových  
a 2 pokoje pro dva obyvatele využívané především manželskými páry. Vzhledem 
k bezbariérovým úpravám je vhodný i pro handicapované klienty. Všechny pokoje mají 
vlastní koupelnu s WC a jsou vybaveny nábytkem domova. Průměrná výměra 
jednolůžkového pokoje je 25 m2, jednolůžkového s lodžií 32 m2, dvoulůžkového pokoje  
46 m2. Více než polovina pokojů má lodžii. V každém pokoji je k dispozici telefonní  
a internetové připojení. DS Vychodilova disponuje vlastní prádelnou pro praní osobního  
a ložního prádla uživatelů služby a kuchyní pro přípravu celodenní stravy. 
 
Společně užívané prostory 
Celá budova je bezbariérová, s půdorysem ve tvaru písmene L, pro lepší orientaci rozdělená 
dle křídla a podlaží na A/I.-IV. a B/I.-II. Obě křídla v přízemí spojuje prostorná hala. 
Jednotlivá podlaží spojuje schodiště i výtahy. 
 
V domově je uživatelům služby k dispozici knihovna a PC s přístupem na internet, výtvarná  
a keramická dílna. Každé podlaží má svoji denní společenskou místnost, kde se stejně jako 
v prostorné hale budovy mohou obyvatelé domova scházet. V suterénu budovy se nachází 
společenská místnost a velká jídelna, jejíž prostory jsou mimo jiné využívány také k pořádání 
kulturních a společenských akcí. V zadním traktu přiléhá k budově menší zahrada s altánem, 
jezírkem a lavičkami k posezení. V prvním patře slouží uživatelům ke stejnému účelu také 
venkovní terasa.  
 
Materiální a technické zabezpečení realizace služby – budova Tábor 22 
Domov pro seniory Vychodilova – budova Tábor má výhodnou polohu blízko středu města,  
v městské části Žabovřesky. Domov má kapacitu 60 jednolůžkových pokojů s průměrnou 
výměrou 18 m2 a jeden dvoulůžkový o výměře 30 m2.  Pokoje jsou vybaveny nábytkem 
domova a umyvadlem, 16 pokojů má vlastní koupelnu s WC.   
Společně užívané prostory 
V přízemí budovy domova je výdejna stravy a jídelna. Pro kulturní a společenské akce 
pořádané domovem slouží prostory společenské místnosti v 1. poschodí, kde je k dispozici 
knihovna a počítač s přístupem na internet. V každém poschodí je k dispozici malá 
společenská místnost užívaná pro setkání obyvatel s rodinami, jako kadeřnictví či tělocvična. 
Ve dvorním traktu budovy je zahrada s bezbariérovým vstupem, lavičky k posezen, jezírko  
a altán.  
 
Rozsah poskytovaných služeb: 
Uživatelům jsou poskytovány následující základní služby: 
 
a. Ubytování 
b. Strava 
c. Pomoc při zvládání běžných úkonů péče o vlastní osobu 
d. Pomoc při osobní hygieně nebo poskytnutí podmínek pro výkon osobní hygieny 
e. Výchovné, vzdělávací a aktivizační činnosti 
f. Zprostředkování kontaktu se společenským prostředím 
g. Sociálně terapeutické činnosti 
h. Pomoc při uplatňování práv, oprávněných zájmů a při obstarávání osobních záležitostí 
 
Ošetřovatelská a rehabilitační péče je poskytovaná prostřednictvím personálu domova, který 
má odbornou způsobilost k výkonu zdravotnického povolání. Ošetřovatelská péče je 
poskytována 24 hod. denně, tedy v nepřetržitém provozu. Osobám, které potřebují 
specializovanou zdravotní péči, je tato poskytována prostřednictvím zdravotnických zařízení.  
 
Úhrada za služby: 
Základní částka za ubytování je stanovena násobkem denní sazby a koeficientu 30,42. 
Obsahuje následující položky: 
úhradu za obytnou plochu, vytápění, dodávku vody a odvádění odpadních vod, elektřinu, 
kuchyňskou linku a ostatní vybavení pokoje, úklid, vytápění a osvětlení společných prostor, 
užívání výtahu, společnou televizní a rozhlasovou anténu, praní a žehlení osobního prádla, 
praní a žehlení ložního prádla, praní a žehlení záclon, úklid pokoje, mytí oken, malování. 
Úhrada za stravování se skládá z ceny potravin a provozních nákladů na jednotlivá jídla. 
Zdravotní péče je hrazena ze zdravotního pojištění uživatele. 
Sociální služby uvedené v přehledu služeb pod písmeny c – h jsou hrazeny z příspěvku  
na péči v jeho plné výši.  
 
 
Jednání se zájemcem o službu 
Při prvním kontaktu se zájemcem o službu představí sociální pracovnice organizaci, uvede 
rozsah poskytované služby a zjišťuje potřeby a očekávání zájemce. Současně informuje  
o poslání, zásadách, cílech a způsobech poskytování služeb včetně možností ubytování, 
kapacity zařízení, výše úhrad, práva a povinností uživatelů atd.  Dále nabídne zájemci  
o službu informační materiál, případně prohlídku zařízení, eventuelně sociální poradenství  
o dalších možnostech řešení jeho situace.  
 
V případě, že zájemce spadá do cílové skupiny, je mu předán formulář Žádosti o přijetí do DS 
Vychodilova. Před případným přijetím provedou sociální pracovnice sociální šetření, při 
kterém zjistí individuální rozsah potřebných služeb. Pokud z jednání vyplyne, že zájemce 
nespadá do cílové skupiny poskytovatele, bude mu sděleno, že se nemůže stát uživatelem 
služby. Proces jednání se zájemcem o službu tak přechází v proces poskytování základního 
sociálního poradenství. 
 
Vstup uživatele do služby 
Uživatel vstupující do služby uzavírá smlouvu o poskytování sociální služby, která obsahuje 
individuálně sjednaný rozsah poskytovaných služeb. Její součástí je také domácí řád  
a Standard č. 1 a č. 7. Podrobně jsou mu vysvětleny veškeré podmínky pobytu, zvláště je 
upozorněn na pasáže týkající se rozsahu služeb, podmínek platby, ohlašování pobytu mimo 
domov, bezpečnostní opatření, podávání stížností, podnětů či dotazů. Novému uživateli 
služby je představena ředitelka domova, vrchní sestra a přítomní pracovníci zdravotního 
úseku.  Sociální pracovnice provede uživatele a doprovázející osoby prostorami DS a ukáže 
mu klíčová místa (pracovna sester, kanceláře, jídelna, společenské místnosti, informační 
nástěnky, poštovní schránka apod.), pak uvede uživatele do jeho pokoje a předá mu klíče. 
Staniční sestra s uživatelem projedná další náležitosti týkající se rozsahu služeb ošetřovatelské 
péče, denního režimu a představí mu klíčového pracovníka.  
 
U nového uživatele se pozornost pracovníků DS zaměřuje na průběh adaptačního procesu  
a přístup k uživateli je citlivě přizpůsobován jeho projevům, tak aby zátěž spojená s touto 
změnou byla co nejmenší. K tomu napomáhají informace získané z životního příběhu 
uživatele. Sociální pracovnice se v tomto počátečním období zaměří především na udržení 
dřívějších přátelských vztahů klienta a kontaktů s rodinou, aby začlenění do nového prostředí 
plynule navazovalo na jeho dosavadní zvyky a způsob života. 
 
 
Rozhodování uživatele o využití služby a jeho spoluúčast na službě 
Poskytování sociální služby je v plné míře založeno na vůli a dobrovolnosti klienta. Veškeré 
služby jsou poskytovány po vzájemné dohodě tak, aby pokud možno co nejvíce vyhovovaly 
individuálním požadavkům klienta. Klient si sám volí, které služby, jakou formou a v jakém 
rozsahu mu bude zařízení poskytovat. Klientovy požadavky jsou zohledněny jak při uzavírání 
smlouvy o poskytování sociální služby při nástupu klienta do zařízení, kdy je také na základě 
sociálního šetření vytvořen s uživatelem individuální plán péče. Tento plán zahrnuje 
plánování osobních cílů a potřeb klienta s přihlédnutím k možnostem, míře soběstačnosti  
a zdravotnímu stavu klienta. V tomto plánu je počítáno s aktivním přístupem klienta a s jeho 
přispěním k dosažení stanovených cílů. Plán je pravidelně vyhodnocován a aktualizován tak, 
aby vyhovoval potřebám klienta.    
 
Metody práce s uživatelem služby 
Metody práce, které poskytovatel užívá, jsou aplikovány s ohledem na naplnění výše 
uvedených cílů. Personál DS Vychodilova poskytuje následující služby a individuální metody 
práce: 
 monitoring základních životních potřeb a osobních cílů uživatele  
 sestavení individuálního plánu péče s důrazem na spoluúčast uživatele a zachování 
co nejvyššího stupně jeho samostatnosti a aktivity  
 skupinová aktivizace uživatele formou nabídky aktivizačních a kulturně 
společenských programů 
 individuální aktivizace uživatele formou individuálních rozhovorů a individuálního 
přístupu vycházejícího z životního příběhu a z potřeb uživatele  
 základní poradenství formou individuálního rozhovoru při řešení problémů v oblasti 
sociální, zdravotní a při vyřizování osobních záležitostí  
 poskytnutí běžných informací  
 situační intervenci  
 jednání s institucemi ve prospěch uživatele – ústně, písemně, telefonicky  
 
Příklady skupinových metod práce                                                         
 skupinová rehabilitace (kondiční cvičení s pomůckami, psychomotorické a relaxační 
cvičení) 
 kulturní a společenské akce (koncerty, divadelní představení, besedy, přednášky, 
výlety…) 
 aktivizační a vzdělávací programy (keramika, výtvarný kroužek, kroužek zpěvu, 
společenské hry, knihovna…) 
 
Příklady individuálních metod práce 
 naplňování individuálního plánu péče 
 individuální rehabilitace 
 individuální rozhovor 
 společnost dobrovolníka 
 základní i odborné sociální poradenství 
 jednání s institucemi ve prospěch uživatele 
 
Sociální služba domov pro seniory 
Je poskytována celoročně v nepřetržitém provozu. 
 
Vyřizování stížností 
Stížnost na kvalitu poskytovaných služeb může uplatnit kterýkoliv uživatel služby nebo jeho 
rodinný příslušník. Stížnost lze podat kterémukoliv zaměstnanci DS, zaměstnanec, na kterého 
se stěžovatel obrátil, nasměruje stěžovatele ke kompetentnímu pracovníkovi, podle povahy 
stížností – sociální pracovnice, vrchní sestra, vedoucí stravovacího provozu nebo ředitelka 
DS. Kompetentní pracovník stížnost přijme a provede o ní zápis do příslušného formuláře. 
Pro písemné stížnosti slouží také schránka důvěry. Schránka je uzamčená a zřetelně označená. 
Ředitelka DS průběžně vyhodnocuje jejich obsah. Jednotlivé stížnosti řeší pověřený 
pracovník (viz. výše), jehož kompetencí se stížnost týká. Způsob vyřízení konzultuje s týmem 
a do 30 kalendářních dnů výsledek řešení oznámí uživateli. V případě, že stěžovatel není se 
způsobem řešení spokojen, může se obrátit se svou stížností na zřizovatele DS. Každá stížnost 
stěžovatele a způsob jejího řešení je řádně zapsána do formuláře „Zápis o přijetí stížnosti“. 
Všechny stížnosti jsou evidovány sociálními pracovnicemi.   
Drobné stížnosti a podněty řeší individuálně kompetentní pracovníci oddělení, klíčoví 
pracovníci a sociální pracovnice DS.  
Jedenkrát ročně je dotazníkovým šetřením zjišťována spokojenost klientů se službami. 
Výsledky jsou vyhodnoceny a zohledněny při dalším plánování služeb domova. 
 
Ukončení poskytování služby 
K ukončení poskytování služby může dojít dohodou obou smluvních stran nebo písemnou 
výpovědí, dále úmrtím uživatele nebo zánikem poskytovatele. Výpovědní lhůta shodná  
pro poskytovatele i uživatele je dlouhá 3 měsíce.  
 
 
 
 
Uživatel může čerpání služby ukončit bez udání důvodů.  
Poskytovatel může poskytování služby ukončit v případě, že: 
 došlo ke změně poměrů uživatele zejména zdravotního stavu a poskytovatel není 
oprávněn poskytovat sociální služby, které v důsledku této změny uživatel potřebuje  
a požaduje 
 uživatel zatajil důležité informace o svém zdravotním stavu a nespadá tímto do cílové 
skupiny poskytovatele 
 uživatel je v prodlení s úhradou za poskytovanou sociální službu nejméně 3 měsíce 
 uživatel opakovaně porušuje vnitřní předpisy poskytovatele  
 uživatel zvláště hrubým způsobem narušil soužití uživatelů 
 
V Brně dne 11. 7. 2024 
 
Mgr. et Bc. Marie Lemanová   
   ředitelka DS Vychodilova  
