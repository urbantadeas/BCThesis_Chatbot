 
 
 
1 
 
Domov pro seniory Hortenzie   
příspěvková organizace hl. města Prahy 
K Ubytovně 65, 250 65  Bořanovice – Pakoměřice  
Tel. +420 283 981 100, IČ: 70876886 
 
Popis realizace poskytování sociálních služeb 
 
Sociální služby Domova pro seniory Hortenzie jsou určeny především pro občany hlavního města 
Prahy, kteří potřebují pravidelnou každodenní podporu a pomoc jiné fyzické osoby.  
 
Domov je určen pro seniory ve věkové kategorii – mladší senioři ve věku od 65 do 80 let a starší 
senioři ve věku nad 80 let. Kapacita služby je 65 lůžek. 
 
Základními nabízenými službami jsou: 
- 
Ubytování s celodenním stravováním 
- 
Pomoc při zvládání běžných úkonů péče o vlastní osobu 
- 
Pomoc při osobní hygieně nebo poskytnutí podmínek pro osobní hygienu 
- 
Zprostředkování kontaktu se společenským prostředím 
- 
Sociálně terapeutické činnosti 
- 
Aktivizační činnosti 
- 
Pomoc při uplatňování práv, oprávněných zájmů a při obstarávání osobních záležitostí 
 
Standardy kvality poskytování sociálních služeb u nás jsou realizovány tímto způsobem: 
 
Sociální pracovnice podává zájemci o sociální službu informace o službě telefonicky, 
elektronicky, písemně i při osobním kontaktu s ním nebo s jeho osobou blízkou. V případě 
podání žádosti o přijetí provádí sociální pracovnice sociální šetření v místě, kde žadatel žije, 
popř. se nachází. 
 
Smlouva o poskytnutí sociální služby (dále jen Smlouva) se uzavírá s žadatelem při jeho přijetí do 
Domova. Žadatel má možnost si Smlouvu předem prostudovat a seznámit se s ní, např. na webových 
stránkách Domova www.hortenzie.cz nebo osobně v Domově. Dále má možnost se seznámit i s 
Vnitřním řádem Domova. Smlouva specifikuje práva i povinnosti uživatele a poskytovatele. Základní 
vzor Smlouvy se přizpůsobuje podle individuálních potřeb žadatele a podle rozsahu sjednané služby.  
Proces uzavírání Smlouvy probíhá za Domov se sociální pracovnicí. Při uzavírání Smlouvy postupuje 
sociální pracovnice tak, aby žadatel o službu rozuměl obsahu a účelu Smlouvy. Sociální pracovnice 
poskytuje žadateli podporu. Po podpisu Smlouvy se z žadatele stává klient (uživatel). 
 
Individuální plán 
Individuální plán stanoví osobní cíl klienta s cílem uspokojit jeho základní potřeby. Osobní cíl 
stanovujeme s klientem proto, abychom mu pomáhali s tím, co je pro něj opravdu důležité, a to jak 
při každodenní spolupráci, tak při naplňování dalších přání důležitých pro jeho život. 
S ohledem na soběstačnost klienta a zajištění jeho denních potřeb je nutné stanovit rozsah služeb a 
péče s individuálním přístupem. Naše pomoc je zaměřena tak, aby zůstalo zachováno co nejvíce 
návyků z původního přirozeného prostředí. Chceme maximálně využít fyzické a psychické kapacity 
klienta tak, aby zůstal, pokud možno, co nejdéle nezávislý v běžných denních činnostech nebo 
případně dále rozvíjel své schopnosti. 
Každý klient má svého klíčového pracovníka. Klíčový pracovník klientovi po celou dobu jeho pobytu 
v Domově vstřícně napomáhá při zvládání jeho životních situací. Na tvorbě a realizaci individuálního 
plánování dále spolupracuje s klientem multidisciplinární tým složený z řad zaměstnanců. Na tvorbě 
 
 
 
2 
 
Domov pro seniory Hortenzie   
příspěvková organizace hl. města Prahy 
K Ubytovně 65, 250 65  Bořanovice – Pakoměřice  
Tel. +420 283 981 100, IČ: 70876886 
individuálního plánu se může podílet každý, kdo je v kontaktu s klientem a může příznivě ovlivnit 
proces plánování a stanovení cílů a přání klienta. 
 
Metody práce s klientem v Domově pro seniory Hortenzie 
Zaměřujeme se např. na pravidelné rozhovory s klientem, pozorování a spolupráci 
multidisciplinárního týmu, popř. rozhovory s referujícími osobami (osoby blízké). 
 
Zdravotní a ošetřovatelská péče 
Do Domova dochází jedenkrát týdně praktický lékař a podle potřeby další odborní lékaři (např. 
foniatr a psychiatr). V naléhavých případech poskytuje lékařskou péči nejbližší zdravotnické zařízení 
event. lékařská pohotovost. 
Zdravotnickou a ošetřovatelskou péči zajišťují všeobecné sestry a pracovníci v přímé obslužné péči.  
Zajišťujeme pomoc při zvládání běžných úkonů péče o vlastní osobu a při osobní hygieně nebo 
poskytnutí podmínek pro osobní hygienu. 
 
Harmonogram dne 
Harmonogram dne probíhá podle individuálního plánu každého klienta.  
Přehled aktivizačních činností a volnočasových aktivit obdrží každý nový klient při svém přijetí do 
Domova, zároveň je přehled zveřejněn na nástěnkách. Změny nebo pozvánky na nepravidelné akce 
se zveřejňují na nástěnkách a klienti jsou o nich opakovaně informováni.   
 
Sociálně terapeutické a aktivizační činnosti 
Motivujeme klienty k činnostem, které byly dříve součástí jejich každodenního života. Některé z 
aktivit si kladou za cíl poskytnout klientovi zábavu, odreagování, některé sledují výrazněji 
terapeutické záměry.  
 
Našim klientům nabízíme tyto sociálně terapeutické činnosti: 
- 
koncept Bazální stimulace,  
- 
reminiscenční terapii (terapie pomocí vzpomínek), 
- 
canisterapii ve spolupráci s dobrovolníky (terapeutický kontakt se psem). 
 
Nabídka programů pro volný čas klientů probíhá od pondělí do pátku v dopoledních i odpoledních 
hodinách.  
 
Nabídku programů tvoří např.: 
- 
tvořivá dílna (např. ruční práce, malování), 
- 
klub pečení a vaření, 
- 
skupinové cvičení, 
- 
tance vsedě, 
- 
relaxační činnost, 
- 
trénování paměti – rozumové aktivity, 
- 
společenské hry, 
- 
promítání filmů, 
- 
přednášky, 
- 
sportovní hry a soutěže, 
- 
vycházky a výlety. 
 
 
 
 
3 
 
Domov pro seniory Hortenzie   
příspěvková organizace hl. města Prahy 
K Ubytovně 65, 250 65  Bořanovice – Pakoměřice  
Tel. +420 283 981 100, IČ: 70876886 
Dále nabízíme rekondiční terapii, pořádáme různé kulturní a společenské akce, účastníme se výstav 
a jarmarků s výrobky klientů. Klienti mohou také navštěvovat pravidelné bohoslužby a kavárnu. 
K trávení svého volného času mohou klienti využívat např. společenské místnosti, terasy a ostatní 
venkovní prostory. Mají možnost zapůjčit si noviny, časopisy, knihy a společenské hry. 
Spolupracujeme s dobrovolníky, základními i mateřskými školami a dalšími organizacemi. 
 
Návštěvy 
V zájmu častého kontaktu klientů s jejich blízkými, uplatňuje Domov otevřený režim návštěv, tzn. že 
klienti mohou přijímat návštěvy denně po dobu otevření budovy. Po uzavření budovy si mohou 
návštěvu dohodnout se službu konajícím personálem. Návštěvami nesmí být rušen klid, pořádek v 
Domově, a především soukromí a práva klientů. 
 
Shromáždění obyvatel a stravovací komise 
Shromáždění obyvatel a stravovací komise probíhá jedenkrát měsíčně, a to každé první pondělí 
v měsíci. Klienti se mohou podílet na uspořádání života v Domově, svými připomínkami a podněty 
napomáhat vedení Domova při zvyšování kvality poskytované péče. 
 
Stížnosti 
Domov má vypracován a zveřejněn postup pro podávání stížnosti, připomínky nebo podnětu na 
kvalitu nebo způsob poskytování sociálních služeb.  
 
Výpovědní důvody a výpovědní lhůty 
Klient může Smlouvu písemně vypovědět bez udání důvodu. Výpovědní lhůta pro výpověď činí 30 
dní, nedohodnou – li se smluvní strany jinak.  
Poskytovatel může Smlouvu vypovědět písemně a pouze z těchto důvodů:  
- 
Jestliže klient hrubě porušuje své povinnosti vyplývající ze Smlouvy. Za hrubé porušení Smlouvy 
se považuje zejména zamlčení výše příjmu nebo jeho změn a neplacení úhrady. 
- 
Jestliže klient opakovaně porušuje Vnitřní řád Domova a z něj vyplývající povinnosti. 
- 
Jestliže došlo ke změně poměrů klienta, zejména zdravotního stavu a poskytovatel není 
oprávněn poskytovat služby, které v důsledku této změny klient potřebuje nebo požaduje.  
- 
Pokud se klient bude zdržovat mimo zařízení po dobu více jak 90 kalendářních dnů v průběhu 
jednoho roku. Do celkové doby pobytu mimo zařízení poskytovatele se nezapočítávají dny, kdy 
se jednalo o pobyt mimo zařízení z důvodu pobytu ve zdravotnickém zařízení.  
Výpověď musí být písemná a doručena druhé straně; v případě výpovědi ze strany poskytovatele 
musí být důvod ve výpovědi uveden. Výpovědní lhůta pro výpověď danou poskytovatelem činí dva 
měsíce a počíná běžet prvním dnem kalendářního měsíce následujícího po kalendářním měsíci, v 
němž byla tato výpověď klientovi doručena, a končí posledním dnem druhého měsíce. 
 
Finanční spoluúčast klienta na službě 
Dle zákona č. 108/2006 Sb., o sociálních službách, hradí klient Domovu platbu za stravu a 
ubytování (podle kategorie jedno a dvoulůžkových pokojů) a přiznanou částku příspěvku na 
péči.  
 
 
Mgr. Hana Pavlíková 
                                                                                                                                   ředitelka Domova 
Hana 
Pavlíková
Digitálně podepsal Hana 
Pavlíková 
Datum: 2024.07.15 
16:57:27 +02'00'
