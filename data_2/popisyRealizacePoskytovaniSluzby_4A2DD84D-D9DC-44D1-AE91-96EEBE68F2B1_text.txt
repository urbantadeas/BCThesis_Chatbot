 
Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele
Sociální služby města Havlíčkova Brodu 
Název služby
Domov pro seniory
 
1. Veřejný závazek 
a. Poslání  
Posláním služby domov pro seniory je v bezpečném a důstojném prostředí pomáhat 
s naplněním individuálních potřeb seniorům, kteří mají sníženou míru soběstačnosti a nejsou 
již schopni žít doma bez pravidelné pomoci druhé osoby.  
 
b. Cíle  
Cílem sociální služby domov pro seniory je, aby uživatel této služby dle svých možností 
a schopností: 
 udržel své kontakty s rodinou nebo blízkými, případně jemu známým prostředím, 
 navázal na předchozí způsob života a pokračoval ve svých zálibách, zvycích nebo 
rituálech,  
 měl dostatek podnětů k smysluplnému trávení volného času.  
 
c. Cílová skupina  
Cílovou skupinou jsou senioři nad 65 let věku převážně s trvalým bydlištěm v regionu 
Havlíčkův Brod, kteří mají sníženou míru soběstačnosti a potřebují již pravidelnou pomoc 
druhé osoby, kterou doma nedostávají, ale nepotřebují zdravotnickou péči poskytovanou ve 
zdravotnickém zařízení.  
Důvody pro neuzavření smlouvy o poskytnutí služby jsou: 
1. Plná kapacita. 
2. Uživatel není z cílové skupiny. 
3. Zdravotní důvody.
 
d. Zásady poskytování sociální služby 
 Dbáme na dodržování lidských práv a základních svobod osob, přičemž důraz klademe  
     na právo na lidskou důstojnost a svobodnou vůli uživatele.  
 Poskytování služby plánujeme společně s uživatelem podle jeho individuálních potřeb  
     a schopností ve snaze navázat na jeho zvyklosti a zájmy. 
 Poskytujeme jen nezbytnou míru podpory a pomoci, která nesnižuje soběstačnost  
     uživatelů a nezvyšuje jejich závislost na našich službách.  
 K uživateli se chováme s úctou a láskou. 
2. Jednání se zájemcem o službu, vstup uživatele do služby 
Cílem jednání se zájemcem o službu domov pro seniory je, aby:  
1) zájemce: a) získal srozumitelným způsobem informace o možnostech, podmínkách a 
způsobu poskytování sociální služby domov pro seniory, 
b) získal informace o tom, co jsme schopni poskytovat bezodkladně, jaké další služby jsme 
schopni poskytnout, popř. zprostředkovat, a jaké služby neposkytujeme vzhledem k jeho 
očekávání, 
c) mohl se kompetentně rozhodnout, zda chce námi poskytovanou službu využívat. 
2) poskytovatel služby: a) předal zájemci srozumitelným způsobem potřebné informace o 
sociální službě domov pro seniory, 
b) mohl se kompetentně rozhodnout, zda zájemce patří do cílové skupiny, zda nenastal 
některý z důvodů pro odmítnutí zájemce o službu, 
c) získal informace zejména o nepříznivé sociální situaci zájemce, o jeho požadavcích, 
potřebách, očekáváních a osobních cílích, 
d) posoudil, zda je schopen zájemci poskytnout kvalitní a bezpečnou sociální službu domov 
pro seniory, prostřednictvím které bude možné (reálné) naplnit jeho potřeby a cíle,  
e) mohl zájemci předložit písemný návrh smlouvy o poskytování služby, včetně vyjednaného 
a sestaveného prvotního individuálního plánu. 
Účastníci jednání 
• zájemce o službu, zástupce zájemce, popř. osoby, které si zájemce sám určí a přivede, aby 
se jednání zúčastnily společně s ním, např. rodina, osobní asistent, tlumočník při jednání s 
cizincem, tlumočník do znakové řeči, 
• sociální pracovník, druhý pracovník poskytovatele, kterým může být: SP, pracovník v 
sociálních službách (dále jen PSS), staniční zdravotní sestra, vedoucí sociální péče, vedoucí 
pobytových služeb, ředitelka.  
Místo jednání 
Místem osobního jednání se zájemcem o službu domov pro seniory může být: 
• zařízení Domov pro seniory (dále jen zařízení) - kancelář sociálních pracovníků, nebo 
konferenční místnost,  
• místo aktuálního pobytu zájemce o službu, pokud se nachází v regionu Havlíčkův Brod, 
• jiné sociální zařízení, nebo zdravotnické zařízení, pokud se nachází v regionu Havlíčkův  
  Brod, 
• po dohodě i jinde. 
Informace o službě domov pro seniory, které jsou zájemci předávány: 
 
místní a časová dostupnost služby, 
 
poslání, cíle a zásady služby a okruh osob, kterým je služba určena, 
 
informace o činnostech služby (základní a fakultativní), 
 
prohlídka zařízení, popř. volného pokoje – nabídka osobní návštěvy v zařízení s 
možností zájemce strávit v zařízení delší časový úsek během dne, popř. navštívit 
pracovní terapii, zakoupit a sníst oběd, apod., alternativou je virtuální prohlídka zařízení = 
videonahrávka s prohlídkou zařízení, která je umístěná také na webových stránkách 
poskytovatele, nebo také soubor fotografií), 
 
informace o fungování evidence „Přehledu žadatelů“ 
 
žádost o službu + informace o způsobu jejího podání, včetně požadovaných dokumentů 
k žádosti, 
 
pravidla a princip individuálního plánování, 
 
pravidla ochrany práv, 
 
„Domovní řád“ + práva a povinnosti, které by pro zájemce vyplývaly z uzavření smlouvy  
o poskytování služby, 
 
možnosti podávání stížností,  
 
sazebník úhrad za služby, 
 
návrh smlouvy. 
Co potřebuje organizace vědět o zájemci o službu před návrhem smlouvy: 
A) Nezbytné informace: 
 Základní údaje (jméno, příjmení, datum narození, trvalé bydliště, místo aktuálního pobytu) 
 kompetence k právním úkonům - svéprávnost zájemce, 
 zda je zájemce schopen samostatně jednat při uzavírání smlouvy, 
 nepříznivost sociální situace zájemce, 
 zdravotní stav (z hlediska posouzení možnosti poskytování služby, nastavení zdravotní 
péče, popř. rozhodnutí poskytovatele odmítnout uzavřít smlouvu ze zdravotních důvodů), 
 schopnosti a možnosti zájemce se o sebe postarat při běžných sebe obslužných 
činnostech v domácích podmínkách (i za pomoci rodiny či terénních nebo ambulantních 
služeb), 
 očekávání od služby, přání a potřeby zájemce, osobní cíle (K těmto zjištěním poskytovatel 
využívá tiskopisy „Biografie“ a „Potřeby a očekávání od služby Domov pro seniory“.), 
 konkrétní oblasti a rozsah podpory v činnostech sociální péče. 
 
B) Další informace, které mohou přispět ke spokojenosti zájemce s poskytovanou službou  
    (jejich sdělení není povinné): 
 zájmy, koníčky (pro nabídku aktivizačních činností a trávení volného času v zařízení), 
 vzdělání a minulá zaměstnání, 
 vazby na blízké osoby, rodinná situace,  
 apod.  
  
Po dosažení výše uvedených zjištění lze uzavřít písemnou smlouvu o poskytování sociální 
služby domov pro seniory. Vyhotovuje se ve dvojích stejnopisech s platností 
originálu, každá smluvní strana obdrží jedno vyhotovení.   
Smlouvu o poskytování sociálních služeb uzavírají mezi sebou smluvní strany: Poskytovatel 
sociálních služeb Sociální služby města Havlíčkova Brodu, zastoupené ředitelkou,  
a zájemce, kterému bude služba poskytována.  
Smlouva o poskytování sociální služby je uzavírána na dobu určitou. 
3. Popis služby 
a.    Naplnění základních činností ze zákona 
Ubytování
 
ubytování se poskytuje v jednou nebo dvoulůžkovém pokoji, 
 
do úkonu patří také běžný úklid na pokojích, praní, drobné opravy ložního a osobního 
prádla a ošacení, žehlení prádla. 
Poskytnutí stravy   
 
Poskytovatel zajišťuje a dle potřeb uživatele poskytuje celodenní stravu odpovídající 
věku, zásadám racionální výživy a potřebám dietního stravování v rozsahu 3 hlavních 
jídel (snídaně, oběd, večeře) a dvou svačin (dopoledne a odpoledne). Vaří diety č. 2, 3, 
9, 9/2. 
 
Strava se podává v jídelně, ve společenských místnostech na jednotlivých patrech 
zařízení nebo u uživatele na pokoji dle jeho preferencí. 
 
Při snídani a obědě má uživatel možnost výběru ze tří nápojů, během dne má k dispozici 
na pokoji konvici s čajem. 
 
V poskytovatelem stanovené dny má uživatele při obědě možnost výběru ze dvou jídel.  
Pomoc při zvládání běžných úkonů péče o vlastní osobu    
 
zahrnuje pomoc, která je poskytována celodenně dle potřeb uživatele při podávání jídla a 
pití, pomoc při oblékání a svlékání včetně speciálních pomůcek, přesunu na lůžko nebo 
vozík, vstávání, ulehání, změně poloh na lůžku, pomoc při prostorové orientaci, 
samostatném pohybu ve vnitřním i vnějším prostoru. 
Pomoc při osobní hygieně nebo poskytnutí podmínek pro osobní hygienu 
 
je pomoc, kterou poskytují pracovníci sociální péče denně podle individuálního plánu 
uživatele při úkonech osobní hygieny, koupání, sprchování, ranní a večerní hygieně, 
základní péči o vlasy a nehty, pomoc při použití WC.  
Zprostředkování kontaktu se společenským prostředím 
 
je pomoc a podpora dle individuálních potřeb uživatele při využívání běžně dostupných 
služeb a informačních zdrojů a pomoc při obnovení nebo upevnění kontaktu s rodinou, 
podpora a pomoc a podpora při dalších aktivitách podporujících sociální začleňování 
osob. 
Sociálně terapeutické činnosti   
 
zahrnuje činnosti, jejichž poskytování vede k rozvoji nebo udržení osobních a sociálních 
schopností a dovedností podporujících sociální začleňování, doprovody uživatelů k lékaři, 
na instituce a další místa, pomoc při obnovení nebo upevnění kontaktu s rodinou a 
aktivitách k sociálnímu začleňování. 
Aktivizační činnosti   
 
zahrnuje volnočasové a zájmové činnosti, pomoc při obnovení nebo upevnění kontaktu  
s přirozeným sociálním prostředím, nácvik a upevňování motorických, psychických  
a sociálních schopností a dovedností. 
Pomoc při uplatňování práv, oprávněných zájmů a při obstarávání osobních záležitostí 
 
je pomoc při komunikaci vedoucí k uplatňování práv a oprávněných zájmů a pomoc při 
vyřizování běžných záležitostí. 
 
b. Finanční spoluúčast uživatele na službě 
Uživatel se finančně podílí na úhradě nákladů služby dle platného sazebníku, který je k 
dispozici na internetových stránkách organizace www.ssmhb.cz.  
 
Ubytování a stravu hradí uživatel ze svých příjmů v kalendářním měsíci ve výši dle 
platného sazebníku poskytovatele s tím, že mu musí zůstat alespoň 15% jeho příjmu.  
 
Základní činnosti péče služby (viz výše článek 3. a) mimo ubytování a stravu hradí 
uživatel ve výši jemu přiznaného příspěvku na péči.   
 
c. Způsob podávání a vyřizování stížností 
Podávání stížnosti 
 Stížnost může podat uživatel sám nebo prostřednictvím druhé osoby, dále ji mohou podat 
i další osoby. 
 Může být podána ústně, telefonicky, písemně i elektronicky, také anonymně. 
 Stížnost můžou přijmout pracovníci přímé péče, klíčový pracovníci a sociální pracovníci. 
 Pro podání písemných stížností slouží také schránky na stížnosti v domově. U těchto 
schránek jsou i formuláře na vypsání stížností. Schránky na stížnosti jsou vybírány 
jedenkrát týdně. 
 Imobilním uživatelům jsou k dispozici přenosné schránky. 
 Poskytovatel má stanoveny postupy také pro zjišťování stížnosti od „nekomunikujícího“ 
uživatele.  
 Stížnosti řeší tým řešitelů (v lichém počtu osob). O jeho složení rozhoduje ředitel/ka, 
přičemž přihlíží k zajištění nepodjatosti jeho členů a zabránění střetu zájmů. Vždy je 
členem týmu vedoucí úseku, kterého se stížnost týká a sociální pracovník. 
 Lhůta pro vyřízení stížnosti je 30 dnů ode dne podání stížnosti a stěžovatel je písemně 
vyrozuměn o rozhodnutí a seznámen s přijatými opatřeními. 
 
d. Ukončení poskytování služby 
 Smlouvu lze ukončit dohodou obou smluvních stran nebo výpovědí smlouvy jedné ze 
smluvních stran. 
 Uživatel může smlouvu vypovědět bez udání důvodu písemnou formou na adresu 
poskytovatele. Výpovědní lhůta pro výpověď danou uživatelem činí 30 kalendářních dnů 
počínaje dnem následujícím po dni doručení výpovědi poskytovateli.   
 Poskytovatel může smlouvu vypovědět:  
     a) jestliže uživatel hrubě porušuje své povinnosti vyplývající ze smlouvy, nebo  
     b) jestliže se změní nepříznivá sociální situace uživatele 
 Za hrubé porušení smlouvy se považuje zejména,  
- když uživatel zamlčí výši svého příjmu nebo jeho změn, v případech, kdy neplatí plnou 
úhradu a uplatňuje zůstatek z příjmu alespoň 15%,  
- nebo nezaplatí úhradu podle smlouvy za tři měsíce ani v poskytnuté přiměřené náhradní 
lhůtě,  
- nebo jestliže uživatel i po opětovném písemném napomenutí hrubě poruší povinnosti, 
které mu vyplývají ze smlouvy (včetně jejích příloh). 
 Za změnu nepříznivé sociální situace se považuje zejména: 
    - Zhoršení zdravotního stavu uživatele, který by jinak byl důvodem pro neuzavření 
       smlouvy o poskytování služby domov pro seniory. 
    -  Zlepšení nepříznivé sociální situace tak, že pominou důvody pro poskytování sociální 
       služby domov pro seniory. 
 Výpovědní lhůta pro výpověď danou poskytovatelem činí 60 kalendářních dnů a počíná 
běžet prvním dnem kalendářního měsíce následujícího po kalendářním měsíci, v němž 
byla tato výpověď uživateli doručena. 
 
e. Další doplňující informace 
Podrobné informace o poskytované sociální službě poskytovatel zveřejňuje na svých 
internetových stránkách www.ssmhb.cz. 
4. Fakultativní služby (jsou-li poskytovány) 
 
doprava osoby a jejích věcí vozem poskytovatele z jednoho místa na druhé ve městě 
Havlíčkův Brod a jeho městských částí, anebo mimo město Havlíčkův Brod, 
 
digitální černobílý tisk, 
 
telefonní hovory do veřejných sítí, 
 
bezhotovostní převod na žádost uživatele 
- 
převod hotovosti na uživatelem zvolený peněžní účet, 
 
Rehabilitace - bez indikace lékaře 
- 
masážní křeslo, 
- 
masáž – celková, částečná, 
- 
individuální relaxační cvičení  
- 
vířivka – dolní končetiny 
 
5. Materiální, technické a hygienické podmínky pro zabezpečení sociální služby  
 
Sociální služba domov pro seniory je poskytována zejména v bezbariérovém zařízení 
poskytovatele v Reynkově ulici v Havlíčkově Brodě. 
     Budova zařízení má pět podlaží, dvě spodní poskytují provozní zázemí (prádelna, 
tělocvična, rehabilitace, šatny pro personál, dílny údržby, atd.), sociálně-administrativní 
zázemí (kancelář ředitele/ředitelky, asistentka, ekonomické, sociální a personální oddělení, 
dílny pro pracovní terapii, knihovna). Ve vestibulu je bufet s kavárnou a internetem. Recepce 
a jídelna s kuchyní. 
     Ve třech vrchních podlažích je 84 jednolůžkových a 7 dvoulůžkových pokojů pro uživatele 
sociální služby domov pro seniory. Pro snazší orientaci je každé podlaží barevně odlišeno a 
u dveří každého pokoje je jeho číslo a příjmení a jméno uživatele. V každém obytném 
podlaží jsou klubovny pro individuální nebo pro organizované aktivity, kuchyňky s vybavením 
a centrální koupelny, denní místnosti pracovníků sociální péče a zdravotních sester, na 
červeném podlaží (prostřední obytné) je ordinace lékařů (praktického, psychiatra, 
neurologa), kancelář vedoucí zdravotní péče.  
     Místnosti a prostory jsou osvětleny tak, aby nebyla ohrožena bezpečnost uživatelů. V 
zařízení jsou připravená náhradní osvětlení. V době nočního klidu se tlumeným světlem 
osvětlují chodby. Zaměstnanci dodržují všechny bezpečnostní, požární a hygienické 
předpisy. 
     Služba disponuje řadou technických a kompenzačních pomůcek (polohovací postele a 
křesla, jídelní desky, invalidní vozíky, chodítka, držáky francouzských holí, hrazdy k lůžku, 
antidekubitní matrace, podložky a polohovací pomůcky, speciální nádobí, výtahy, atd.). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Jméno a podpis oprávněné osoby: 
 
Razítko 
