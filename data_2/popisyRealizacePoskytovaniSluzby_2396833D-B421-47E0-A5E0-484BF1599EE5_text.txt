Popis realizace poskytování sociálních služeb  
Název poskytovatele  
AHC Senior Centrum Nový Bor a.s.  
Druh služby a identifikátor  
3381416  
Forma služby  
pobytová  
Název zařízení a místo poskytování  
AHC Senior Centrum Nový Bor a.s. 
Budějovická 778/3a, 140 00 Praha 4 
Provozovna Senior Centrum Přepychy 
Přepychy 21, 517 32 Přepychy  
  
Cílová skupina  
Domov pro seniory poskytuje služby sociální péče osobám od 50 let věku, jejichž 
soběstačnost je snížena z důvodu věku nebo nepříznivého zdravotního stavu, a které 
vyžadují pravidelnou pomoc jiné fyzické osoby.   
„Smlouva o poskytování sociální služby“ nebude uzavřena s osobami,  
• 
jejichž zdravotní stav vyžaduje poskytování ústavní péče ve zdravotnické zařízení 
(závisí na individuálním posouzení lékařem),  
• 
které trpí akutním infekčním onemocněním,  
• 
které narušují kolektivní soužití, • s primárním mentálním postižením.  
Služby jsou poskytovány především klientům, kteří již dále nemohou žít ve svém domácím  
prostředí, nebo se jejich rodina nedokáže postarat o jejich potřeby, které vyžadují 
pravidelnou komplexní a odbornou péči.  
  
Jednání se zájemcem o službu, uzavírání smlouvy o poskytování sociální služby  
Senior centrum Přepychy informuje zájemce o sociální službě prostřednictvím webových stránek, 
informačních letáků a materiálů, článků na sociální síti Facebook, prezentace na úřadech nebo přímo 
u poskytovatele. Kontaktní osobou pro zájemce je sociální pracovnice, která již při prvním 
telefonickém či písemném kontaktu se zájemcem o službu poskytne základní informace a domluví si 
se zájemcem schůzku. Při osobním setkání se zájemcem o službu, sociální pracovnice (popř. jiný 
pověřený pracovník) podá zájemci základní informace o službě, o cílové skupině Domova pro seniory 
„Senior Centra Přepychy“, poskytovaných základních činnostech, cílech služby a úhradě za služby. 
Sociální pracovnice zjistí představy zájemce, jeho potřeby, cíle a základní údaje o zájemci. V případě, 
že se zájemcem nebude ze zákonných důvodů uzavřena smlouva, je odkázán na jinou sociální službu. 
Sociální pracovnice vezme zájemce na prohlídku Domova a zopakuje řečené informace a přesvědčí 
se, zda jim zájemce porozuměl a zda obdržel potřebné informace, které povedou k jeho rozhodnutí 
podat si žádost o poskytnutí služby. Sociální pracovnice doplní „Záznam z prvního kontaktu se 
zájemcem o službu“. V případě zájmu o nabízenou službu je zájemci na konci jednání předána k 
vyplnění „Žádost o poskytnutí sociální služby“ a „Posudek lékaře o zdravotním stavu žadatele“. 
Jednání se zájemcem se mohou zúčastnit jeho příbuzní a blízcí.  
  
  
Uzavírání smlouvy o poskytování sociální služby  
Písemná „Žádost o poskytnutí sociální služby“ klienta je při splnění podmínek zařazena do pořadníku 
žadatelů o poskytnutí sociální služby. K žádosti musí žadatel doložit „Posudek lékaře o zdravotním 
stavu žadatele“. Klient je před uzavřením smlouvy seznámen se všemi podmínkami poskytování 
služby. Pracovník zařízení zjišťuje, co zájemce od služby očekává, a společně pak formulují, jakým 
způsobem bude sociální služba poskytována.   
Poskytovatel může odmítnout uzavřít s žadatelem „Smlouvu o poskytování sociálních služeb“ dle § 
91 odst. 3 zákona č. 108/2006, o sociálních službách, jestliže žadatel žádá o sociální službu, kterou 
neposkytuje, zdravotní stav žadatele vylučuje poskytnutí služby, a jestliže poskytovatel nemá 
dostatečnou kapacitu k poskytnutí služby. O případném odmítnutí uzavření smlouvy je vydáno 
žadateli písemné oznámení s uvedením důvodu. Upřednostňováni jsou zájemci z okresu Rychnov 
nad Kněžnou a Hradec Králové.  
Jsou-li vyjasněna vzájemná stanoviska, je mezi žadatelem a poskytovatelem, po vzájemné dohodě, 
uzavřena písemná „Smlouva o poskytování sociální služby“ se všemi náležitostmi. Smlouva je 
uzavírána podle příslušných ustanovení občanského zákoníku.   
Po zahájení poskytování sociální služby je klient podrobně seznámen s „Domácím řádem“, 
prostředím, spolubydlícími, s personálem.   
  
Metody práce  
Cílem Senior centra je vytvořit příjemné zařízení, které je co nejvíce podobné „domácímu“ prostředí 
klientů s příjemnou, klidnou atmosférou.  
Věk sám není důvodem k pobytu v našem zařízení. Osobám se sníženou soběstačností pomáháme 
zachovávat důstojný život v příjemném prostředí. Posláním Senior centra je odborně poskytovat 
pomoc, podporu a péči lidem se sníženou soběstačností. Snažíme se vytvořit jim podmínky pro 
pokračování života tak, jak jsou zvyklí. Naší vizí je život seniorů v harmonii – tedy propojení sociální 
a zdravotní péče na vysoké úrovni s důrazem na individuální potřeby, kvalitu, úctu a zachování 
důstojnosti. 
Za naprosto zásadní v péči o naše klienty považujeme vytvoření a zachování prostředí, v němž 
nedojde k izolaci klientů od jejich rodin a nejbližších. Také podpora osobního, intimního života 
každého klienta je pro nás velmi důležitá.  
  
Vyřizování stížností  
Každý klient i jeho rodina má právo na podání stížnosti, na seznámení se s postupem podávání 
stížností a tím, komu se stížnost podává. S postupem podávání a vyřizování stížností je klient 
seznámen při příchodu do zařízení, při uzavírání smlouvy o poskytování služeb. Postup pro podávání 
stížností je pravidelně klientům připomínán pracovníky zařízení, zejména klíčovými pracovníky a na 
Radě klientů. Přesné postupy při projednávání stížností jsou uvedené ve směrnici Podávání a řešení 
stížností a podnětů. Postup pro podávání stížností ve zjednodušené podobě je klientům k dispozici 
na každém oddělení.   
  
Ukončení služby  
Ukončení poskytování sociální služby probíhá dle podmínek uvedených ve „Smlouvě o poskytování 
sociální služby, která je k dispozici na www.ddprepychy.cz.  
  
Úhrady za služby  
Úhradu nákladů za poskytování sociální služby hradí klient ve výši sjednané ve smlouvě uzavřené s 
poskytovatelem služby podle § 91 zákona o sociálních službách, aktuální výše je uvedená na 
stránkách www.ddprepychy.cz.  
Senior centrum Přepychy se snaží dohodnout na spoluúčasti na úhradě nákladů s osobou blízkou 
klienta, popřípadě s jinou fyzickou osobou nebo s právnickou osobou, pokud klient nemá vlastní 
příjem nebo jeho příjem nepostačuje na úhradu nákladů. Z důvodu že se jedná o soukromé zařízení 
s nulovou podporou státu, jsou úkony péče hrazeny zpravidla z příspěvku na péči. Příspěvek na péči 
dle zákona č.108/2006 Sb., o sociálních službách náleží poskytovateli, výjimka není možná. Příspěvek 
na péči náleží Senior centru ode dne zahájení poskytování sociální služby.   
  
Prostory, materiální a technické vybavení   
Celková kapacita domova je 97 lůžek. Klienti žijí ve dvoulůžkových pokojích. Klient si může dovybavit 
pokoj drobným nábytkem, dekoračními předměty, fotografiemi.  Budova Senior centra je rozdělena 
do čtyř nepravidelně rozložených podlaží. V nultém podlaží budovy se nachází kotelna s 
elektrokotlem. V přízemí Senior centra je umístěno veškeré technické zázemí zařízení, kancelář 
ředitelky a sociálních pracovnic, kuchyně, včetně příslušných skladů pro skladování potravin, jídelna 
pro klienty, sklad špinavého prádla, prádelna, sušárny, žehlírna a šatny. Zařízení se skládá ze 4 
oddělení, na každém oddělení je zázemí pro personál, centrální koupelna, sklad prádla, sklad 
pomůcek a sklad pomůcek pro inkontinenci. Pokoje jsou vybaveny elektrickými polohovacími 
postelemi, sendvičovými matracemi s omyvatelným povrchem, nočními stolky, skříní, stolem a 
židlemi. Na každém pokoji je televizní přijímač. Vždy ke dvěma pokojům náleží WC a sprchový kout 
s vybavením. Společenská místnost se nachází ve 3. patře. Ve druhém patře se klienti mohou účastnit 
bohoslužeb v krásné kapli.   
Areál Senior centra Přepychy se skládá z jedné budovy, která je členěna do několika podlaží. Budova 
je umístěna do mírného svahu a je obklopena zahradou, kterou tvoří okrasné květiny a ovocný sad. 
Klientům je k dispozici velký skleník. Křížová cesta zdobí odpočinkový kout zahrady v horní části 
objektu.  
Zahrada je pro naše klienty zárukou příjemného a krásného prostředí v každém ročním období. 
Součástí zahrady je altán, který poskytne zázemí klientům v letních měsících i v době nepříznivého 
počasí. Okolí domova vyzývá k procházkám k nedalekému rybníčku nebo kostelu sv. Prokopa.   
  
  
