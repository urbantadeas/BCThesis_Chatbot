 
___________________________________________________________________ 
 
Dům klidného stáří sv. Anny 
(popis sociální služby - domov pro seniory) 
Identifikátor služby v registru poskytovatelů: 6048219 
 
Poslání 
Posláním Domova klidného stáří sv. Anny v Sousedovicích (dále jen DKS) je 
vytvoření domova rodinného typu pro naše uživatele. Snažíme se umožnit 
uživatelům služby vykonávat všechny běžné činnosti života. Pomocí 
profesionálně i lidsky kvalitního personálu usilujeme při zachování důstojnosti, 
vlastní volby a svobody o rehabilitaci psychickou i fyzickou s cílem učinit 
uživatele služby co nejméně závislého na pomoci druhé osoby. Podporujeme 
přirozenou vazbu na rodinu, přátele a místní komunitu.  
Cíle: 
- Klient spokojený s ubytováním, stravováním a péčí. 
- Klient, který se cítí bezpečně a důstojně. 
- Klient, který spolupracuje na zachování a na rozvoji svých schopností.  
Cílová skupina (okruh osob, kterým je služba určena):  
Osoby závislé na nepřetržité pomoci jiné osoby. Senioři, kteří z důvodu 
nepříznivé sociální situace způsobené věkem a neuspokojivým zdravotním 
stavem potřebují částečnou nebo úplnou podporu při zvládání základních činností 
spojených s péčí o vlastní osobu.  
Věková skupina - minimální věková hranice je 65 let. 
Zásady služby: 
- Rozsah a forma poskytované pomoci a podpory zachovává lidskou důstojnost 
uživatele.  
- Respektujeme volby a potřeby uživatele jako rovnocenného partnera. 
- Naše pomoc vychází z potřeb uživatelů, vede k jejich aktivizaci a podpoře 
samostatnosti. 
 
2
- Posilujeme sociální začleňování našich uživatelů. 
- Motivujeme uživatele k rozhodování o své osobě.  
Časová dostupnost: pobytová služba, poskytovaná nepřetržitě 
Kapacita: 30 lůžek 
S kým nemůžeme uzavřít smlouvu 
- Se zájemcem, jehož zdravotní stav vylučuje poskytování sociální služby 
v domově pro seniory (tzn., že zdravotní stav zájemce vyžaduje poskytnutí 
ústavní péče ve zdravotnickém zařízení, zájemce není schopen pobytu 
v domově pro seniory z důvodu akutní infekční nemoci, nebo by chování 
zájemce z důvodu duševní poruchy závažným způsobem narušovalo společné 
soužití). 
- DKS nemá v době podání žádosti dostatečnou kapacitu k poskytnutí sociální 
služby. V takovém případě je žadatel zařazen do pořadníku čekatelů. 
- Zájemce žádá o jiný typ služby než DKS poskytuje. 
Územní působnost a adresa  
Dům klidného stáří sv. Anny, Sousedovice 40, 38601 Strakonice  
Oblast působnosti: převážně ORP Strakonice 
Jednání se zájemcem o službu, vstup uživatele do služby, uzavření smlouvy 
Zájemci o službu mohou kontaktovat vedoucí a sociální pracovníci osobně, 
telefonicky, popř. emailem. Podmínkou pro poskytování služby je uzavření 
písemné smlouvy. Před jejím uzavřením navštíví žadatele sociální pracovnice, 
která provede místní šetření.  
Formulář žádosti o službu, postup při uzavírání smlouvy a vzor smlouvy je 
zveřejněn na webu. 
Popis služby 
Služba obsahuje tyto základní činnosti:  
• poskytnutí ubytování 
• poskytnutí stravy 
• pomoc při zvládání běžných úkonů péče o vlastní osobu 
• pomoc při osobní hygieně nebo poskytnutí podmínek pro osobní hygienu 
 
 
• zprostředkování kontaktu se společenským prostředím 
• sociálně terapeutické činnosti 
• aktivizační činnosti 
• pomoc při uplatňování práv, oprávněných zájmů a při obstarávání osobních 
záležitostí.  
Finanční spoluúčast uživatele na službě 
Za pobytovou službu poskytovanou v domově pro seniory hradí osoba úhradu za 
ubytování, stravu a za péči poskytovanou ve sjednaném rozsahu. Podrobnosti 
k finanční spoluúčasti jsou uvedeny ve smlouvě. Dokumenty: vzor smlouvy, ceny 
ubytování a stravování, jsou zveřejněny na webu (dokumenty ke stažení). 
Fakultativní služby 
Fakultativně jsou zajišťovány další činnosti. Úhrada za fakultativní činnosti může 
být stanovena v plné výši nákladů na tyto služby. Ceník je zveřejněn na webu. 
Způsob podávání a vyřizování stížností - je popsán v Domácím řádu DKS. 
Ukončení poskytování služby  
(je popsáno ve smlouvě, vzor smlouvy je zveřejněn na webu). 
Další doplňující informace 
jsou zveřejněny v pravidlech pro poskytování služby na webu. 
Dům klidného stáří sv. Anny v Sousedovicích je malým domovem rodinného 
typu. Svým stylem vyhovuje především lidem se vztahem k přírodě a těm, kteří 
preferují menší rodinný kolektiv. Služby jsou zde poskytovány od 24. 5. 2004 
Součástí sociální služby je bezplatné základní sociální poradenství. 
 
Personální zajištění služby: kvalifikovaní sociální pracovníci (VŠ, VOŠ v oboru) 
a pracovníci v sociálních službách se zákonem požadovanou odborností 
(rekvalifikační kurz), zdravotní sestry s oprávněním práce bez odborného 
dohledu. Na zajištění služby se podílejí i ostatní pracovníci (vedoucí, statutární 
zástupce, administrativa, provozní personál). 
 
Lékař navštěvuje obyvatele v domově podle potřeby, zpravidla však jedenkrát za 
dva týdny.  
 
 
4
Podmínky pro zabezpečení sociální služby 
Jsou podrobně rozepsány v Domácím řádu a Provozním řádu Domu klidného stáří 
sv. Anny. 
Prostory pro klienty: 
Pokoje: 6 jednolůžkových (se společnou koupelnou a WC), 10 dvoulůžkových 
(s koupelnou a WC) a jeden čtyřlůžkový přímo sousedící se sesternou 
(s koupelnou a WC).  
Společné prostory: kaple, jídelna, 2 klubovny, dětský koutek, venkovní terasa 
s posezením, zahrada s altánkem.  
Bariérovost: budova je bezbariérová, dvoupatrová, vybavená osobním výtahem. 
Vybavení pro klienty: Pro každého obyvatele je připraveno elektrické 
polohovací lůžko se signalizačním zařízením, noční stolek a šatní skříň. Dále 
postel nebo křeslo, podle potřeby. V  každém pokoji je také stůl. Všechny pokoje 
mají přípojku na televizi a je možné si je dovybavit např. ledničkou dle dohody 
s vedením domova.  
 
Kontakty: 
Sousedovice 40, 386 01 Strakonice,  
www. charita-strakonice.cz 
Vedoucí služby/ředitelka:  
Bc. Olga Medlínová, DiS., tel.: 383 323 281, 777 887 158,  
e-mail: reditel@strakonice.charita.cz 
Sociální pracovnice: 
tel.: 383 327 459, 773 979 004 
 
Aktualizace k 1.1. 2022 
Schválila Bc. Olga Medlínová, DiS., ředitelka  
 
Charita Strakonice 
tel.: +420 383 323 281 
bankovní spojení: 136219490/0300 
Sousedovice 40 
e-mail: reditel@strakonice.charita.cz 
datová schránka: u9hc73w 
386 01 Strakonice 
www.charita-strakonice.cz IČO: 6909383 
