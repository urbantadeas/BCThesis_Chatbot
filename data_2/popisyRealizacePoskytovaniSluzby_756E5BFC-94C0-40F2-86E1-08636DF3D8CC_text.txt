 
 
Popis realizace poskytování sociálních služeb 
 
Služba je poskytována v objektu, který je majetkem Středočeského kraje, kapacita 47 míst. 
Jedná se o zařízení s celoročními pobyty pro seniory, kteří mají sníženou soběstačnost 
zejména z důvodu věku, jejichž situace vyžaduje pravidelnou pomoc jiné fyzické osoby a žijí 
v regionu nebo k němu mají vztah. 
Zařízení je nově vybudované, uvedené do provozu v 10/2001. Objekt je 4 podlažní, suterén 
technický s vlastní prádelnou, tělocvičnou, místností pro zájmovou činnost, místností pro 
kadeřnici, pedikúru a masáže. V přízemí je vstupní hala, kuchyň s jídelnou, společenská 
místnost, administrativní centrum a ošetřovatelské oddělení pro 12 klientů, ošetřovna, 
sesterna, centrální koupelna (rekonstrukce v roce 2009 – původní koupelna zcela 
nevyhovovala) a čistící místnost.  Dvě další nadzemní podlaží – 1 a 2 lůžkové pokoje 
s příslušenstvím pro celkem 35 klientů, na každém patře malá společenská místnost a 
kuchyňka, v 1. patře se nachází druhá sesterna. 
Klienti jsou umísťováni dle volné kapacity na základě Smlouvy o poskytování služeb. 
 
Materiálně technické zázemí: Zařízení má vlastní moderně vybavenou kuchyň. Prádelna, 
umístěna v suterénu, je vybavena třemi velkokapacitními pračkami s automatickými 
dávkovači, malou pračkou, sušičkou, mandlem a průmyslovou žehličkou. Vlastní plynová 
kotelna je plně automatizována. V suterénu budovy jsou rozlehlé skladovací prostory, které 
slouží jak organizaci, tak i klientům.  
Osobní automobil zn. Citroen Berlingo byl zakoupen v roce 2006 pro potřeby organizace, ale 
i pro zlepšení služeb pro klienty. Na přilehlém parkovišti je vybudována garáž. 
Zahrada je bohužel svažitá, využívaná je především terasa, která je z části součástí budovy, 
další část je opatřena markýzami a zahradním nábytkem. Ve svahu je pergola, kde v letních 
měsících hrají klienti ruské kuželky. 
 
 
 
 
V Říčanech, 18.2.2011 
 
 
Hana Pokorná, DiS. 
pověřená zastupováním ředitele 
 
 
   
 
Domov Pod Kavčí Skálou,    
poskytovatel sociálních služeb 
Marie Pujmanové 2045, 251 01 Říčany 
IČ: 712 29 078 
e-mail: reditelka@domovpks.cz, http://www.domovpks.cz 
tel.: 323 632 423, fax: 323 632 441 
 
 
