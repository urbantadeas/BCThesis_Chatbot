Charitní domov Opava 
 
Posláním Charitního domova Opava je umožnit starým a nemocným obyvatelům, 
zejména sestrám kongregace, žít závěr svého života v prostředí, které respektuje jejich 
celoživotní zvyky a pomoci jim realizovat hlavní úkol člověka zde na zemi: svou prací, 
modlitbou a trpělivým snášením křížů oslavovat Boha. 
Cílovou skupinou, obyvateli Charitního domova Opava jsou: 
řeholnice Kongregace Milosrdných sester III. řádu sv. Františka, které z důvodu věku 
a nedostatečné soběstačnosti potřebují pravidelnou pomoc jiné osoby. Pokud není Charitní 
domov Opava plně obsazen, ani neprobíhá jednání se zájemkyněmi o služby z Kongregace 
Milosrdných sester III. řádu sv. Františka, přijímá domov především sestry z jiných 
kongregací, dále kněze, kteří sloužili sestrám Kongregace, a osoby, které pracovaly pro 
Církev. Při další volné kapacitě může být přijat ten, kdo přijme za své specifické poslání a cíle 
domova. Přednostně jsou přijímány ženy, protože CHD je součástí ženského kláštera. 
Charitní domov Opava nepřijímá žadatele: 
• 
pokud požaduje službu, kterou domov neposkytuje, a to i s ohledem na vymezení 
okruhu osob v registru poskytovatelů sociálních služeb, 
• 
pokud je plný stav obyvatel,  
• 
pokud podle odborného lékařského posudku nejčastěji z důvodu duševního 
onemocnění nebo závislostí může narušovat společné soužití v Domově, 
• 
pokud trpí přenosnou infekční chorobou v akutním stádiu.  
Cílem je pomoci obyvatelům co nejdéle udržet maximální kvalitu života, důstojnost a 
vlastní soběstačnost. 
Dalším cílem Charitního domova Opava je poskytovat všem sestrám Kongregace 
jistotu, že mohou žít jako řeholnice až do konce života.  
Konkrétními cíli je pomoci každému obyvateli individuálně naplňovat jeho vlastní 
potřeby 
• 
Podpora a péče o tělo v míře, kterou každý obyvatel aktuálně potřebuje. 
• 
Podpora v udržování a rozvíjení osobních zájmů, vztahů s dalšími lidmi, možnost 
pracovat pro druhé (zahrada, výzdoba kaple, pomoc v čajové kuchyňce, jídelně, 
prádelně, ruční práce). 
• 
Možnost udržení a rozvíjení duchovního života (pravidelně navštěvovat kapli, účast na 
mši svaté, modlitba, osobní rozhovory). 
Naplňování těchto konkrétních cílů hodnotíme průběžně na základě individuálních 
plánů služby uživatelům. 
Zásadou při poskytování služby je přistupovat ke každému obyvateli jako k 
jedinečnému, Bohem stvořenému, chtěnému a milovanému dítěti. 
Proto přistupujeme ke každému obyvateli s ochotou, pochopením, úctou, respektujeme 
jeho zvláštní potřeby a lidská práva, naše služba usiluje o maximální odbornost a co nejdelší 
zachování soběstačnosti obyvatel. 
 
