1 
 
Popis realizace poskytování sociálních služeb 
 
Název poskytovatele 
Sociální služby Vsetín, příspěvková organizace 
Druh služby 
Domov pro seniory 
Forma služby 
Pobytová 
Název zařízení a místo 
poskytování 
Domov pro seniory Karolinka 
Pod Obecnicu 308, 756 05 
Poslání  
Sociální služby Vsetín, příspěvková organizace Zlínského kraje, je poskytovatelem pobytových 
sociálních služeb s dlouhou tradicí v regionu Valašska. Pomáháme lidem v životních situacích,  
ve kterých potřebují domov, péči a podporu. 
 
Vycházíme z přesvědčení, že lidé si mají pomáhat. Věříme, že umíme pomoci do života lidí přinést 
pozitivní změnu. 
 
Lidem, o které se staráme, chceme nabídnout pocit skutečného domova – bezpečné a inspirativní 
místo, ve kterém naleznou respekt, přijetí a podporu při naplňování svých potřeb a očekávání tak, 
aby se mohli co nejvíce radovat ze života. 
Cílová skupina  
Domov pro seniory Karolinka je určen pro muže a ženy ve věku 60 let a více, kteří mají sníženou 
soběstačnost z důvodu věku, a nejsou tak schopni nadále žít samostatně v domácím prostředí,  
a to ani s pomocí rodiny nebo terénních sociálních služeb. 
Odmítnout uzavřít smlouvu o poskytování sociálních služeb může poskytovatel pouze z důvodů 
uvedených v Zákoně č. 108/2006 Sb. o sociálních službách, § 91, odst. 3, tedy pokud: 
a) neposkytuje sociální službu, o kterou osoba žádá, a to i s ohledem na vymezení okruhu osob 
v registru poskytovatelů sociálních služeb, 
b) nemá dostatečnou kapacitu k poskytnutí sociální služby, o kterou osoba žádá,  
c) zdravotní stav osoby, která žádá o poskytnutí pobytové sociální služby, vylučuje poskytnutí 
takové sociální služby; dle § 36 vyhlášky č. 505/2006 Sb. se poskytnutí pobytové sociální 
služby vylučuje, jestliže: 
 zdravotní stav osoby vyžaduje poskytnutí ústavní péče ve zdravotnickém zařízení, 
 osoba není schopna pobytu v zařízení sociálních služeb z důvodu akutní infekční nemoci, 
 chování osoby by z důvodu duševní poruchy závažným způsobem narušovalo kolektivní 
soužití. 
d) osobě, která žádá o poskytnutí sociální služby, vypověděl v době kratší než 6 měsíců  
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
Zásady poskytování sociální služby 
Důvěra 
Jsme si vědomi svého postavení vůči klientům a nezneužíváme jejich důvěry ve svůj prospěch. 
Dodržujeme zásadu mlčenlivosti. Podporujeme klienty ve vytváření atmosféry důvěry na principu 
otevřené komunikace a bezpečí. Věříme, že společnou cestou můžeme kráčet díky vzájemné 
důvěře a porozumění, čímž překonáváme řadu obtíží.  
2 
 
Partnerství 
Vycházíme si vstříc. Názory klientů na poskytovanou službu jsou pro nás důležité. Zajímáme se 
o potřeby, přání a představy klientů o vlastním životě. Motivujeme klienty k aktivitě 
v rozhodování a plánování služby. 
Respekt 
Respektujeme jedinečnost druhých. Klient má právo vybrat si způsob svého života. Respektujeme 
základní lidská práva a důstojnost klienta. Respektujeme znalosti a zkušenosti klientů, rozdíly 
v názorech zaměstnanců. 
Zodpovědnost 
My všichni jsme odpovědní za své jednání. Naším prvotním zájmem je zájem a prospěch klientů. 
Učíme klienty přebírání povinností a odpovědnosti za vlastní rozhodnutí. Zohledňujeme právo 
člověka na přiměřenou míru rizika, využíváme tyto situace k učení se ze zkušeností. 
Lidskost 
Přistupujeme ke klientům s lidskostí a porozuměním. Dodržujeme pravidla slušného chování  
a chováme se tak, abychom nezavdali příčinu k jejich porušení. Vždy dodržujeme lidská práva, 
svobody a důstojnost klientů. 
Jednání se zájemcem o službu, vstup klienta do služby 
Jednání se zájemcem 
Zájemce o sociální službu je osoba, která projevila zájem o poskytnutí bližších informací o sociální 
službě, podmínkách poskytování s úmyslem službu využít.  
 
Pokud má zájemce o nabízenou službu zájem, vyplní a podepíše tiskopis žádosti o poskytnutí 
sociální služby. Tuto žádost současně podepíše i zástupce, jestliže ho má zájemce ustanoveného. 
Vyplněnou žádost do pobytového zařízení sociálních služeb zájemce/zástupce doručí poštou nebo 
osobně na adresu zařízení příp. na emailovou adresu sociálního pracovníka, která je uvedena  
na webových stránkách. Po podání žádosti se ze zájemce stává žadatel. 
 
Sociální pracovník projedná se žadatelem jeho požadavky, očekávání a potřeby, které by bylo 
možné naplnit prostřednictvím sociální služby zařízení, vysvětlí žadateli možnosti a podmínky 
poskytování sociální služby, a to srozumitelným způsobem, aby žadatel porozuměl.  
Na základně získaných informací z přijaté žádosti vyhodnotí sociální pracovník, zda žadatel spadá 
do cílové skupiny a bude zařazen do evidence žadatelů, nebo dojde k odmítnutí žádosti, jestliže 
žadatel nespadá do cílové skupiny či z dalších zákonných důvodů. O výsledku je vždy žadatel 
informován písemně. 
Uzavření Smlouvy o poskytnutí sociální služby 
Proces uzavření Smlouvy o poskytnutí sociální služby upravuje § 91 zákona č. 108/2006 Sb.  
o sociálních službách ve znění pozdějších předpisů. Žadatele k uzavření Smlouvy o poskytnutí 
sociální služby vybírá sociální pracovník na základě informací o žadateli a s ohledem na charakter 
uvolněného místa. 
3 
 
Popis služby 
Domov pro seniory dle § 49 zákona č. 108/2006 Sb.  sociálních službách ve znění pozdějších 
předpisů poskytuje: 
a) ubytování, 
b) stravu, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
Pro každou základní činnost je zpracován pracovní postup zaručující řádný průběh poskytování 
sociální služby. 
 
Péče o klienta 
Zařízení zajišťuje svým klientům realizaci potřebných úkonů péče prostřednictvím pracovníků 
v sociálních službách, ošetřovatelskou péči zajišťují všeobecné sestry zařízení na základě ordinace 
lékaře. Péče je poskytována v nepřetržitém pracovním režimu. 
Sociální pomoc a poradenství 
Sociální pracovníci poskytují sociální poradenství. Společně s klientem plánují průběh poskytování 
sociální služby dle individuálních potřeb klienta. Klientům poskytují pomoc a podporu  
při uplatňování práv, oprávněných zájmů. 
Ostatní služby 
V prostorách zařízení mají klienti možnost využít služeb kadeřnice nebo pedikérky. Poskytujeme 
podmínky klientům pro zprostředkování nákupu oblečení, obuvi, drogerie, spotřebního zboží  
a potravin ve společných prostorách zařízení.  
Zdravotní péče  
Zařízení spolupracuje s praktickými lékaři klientů při zajišťování indikované ošetřovatelské péče, 
kterou provádějí všeobecné sestry zařízení. Do zařízení také pravidelně dochází lékař psychiatr. 
Kromě péče lékařské a ošetřovatelské je klientům na základě indikace lékaře poskytována  
dle personálních možností také péče léčebně rehabilitační.  
Pravidla poskytování služby 
Sociální služba je poskytována dle zákona č. 108/2006 Sb. o sociálních službách ve znění 
pozdějších předpisů. Zohledňujeme doporučení Ministerstva práce a sociálních věcí a zřizovatele, 
kterým je Zlínský kraj. Řídíme se interními dokumenty, které vydávají Sociální služby Vsetín, 
příspěvková organizace, jejichž jsme organizační jednotkou. Interní dokumenty zařízení jsou 
schvalovány vedoucím zařízení, případně ředitelem organizace. Pracovníci se při své práci řídí 
nastavenými hodnotami organizace (důvěra, partnerství, respekt, zodpovědnost, lidskost)  
a etickým kodexem. 
4 
 
Metody práce 
Metody sociální práce s klienty vycházejí z hodnot organizace a přístupu zaměřeného na člověka 
tak, aby plně respektovaly osobnost klienta, jeho fyzické, ale i psychické schopnosti. 
Upřednostňujeme holistický individuální přístup ke klientovi v rámci multidisciplinární spolupráce, 
vnímáme klienta nejen v rovině biologické, ale také v sociální, psychologické a spirituální. Během 
rozhovoru s klientem aplikujeme vhodné komunikační techniky přizpůsobujeme tempo, hlasitost 
a artikulaci řeči, eliminujeme nepříznivé vlivy prostředí, jsme empatičtí a aktivně nasloucháme.  
Na základě polostrukturovaných, nestrukturovaných rozhovorů a zúčastněného pozorování 
analyzujeme a mapujeme potřeby klienta. 
Pravidla pro vyřizování stížností 
Stížnosti jsou chápány jako zdroj informací o spokojenosti či nespokojenosti klientů 
s poskytovanou sociální službou. Zařízení má zpracovaná vnitřní pravidla pro příjem a vyřizování 
stížností klientů. S těmito pravidly jsou klienti seznámeni.  
 
Klienti jsou informováni, že stížnost může být podána písemně, elektronicky, ústně nebo 
anonymně. Stížnost je povinen přijmout každý zaměstnanec zařízení. Stížnost musí být prošetřena 
a vyřízena bez zbytečných průtahů, a to do 30 dnů ode dne zaevidování.  
 
Při vzniku časové nouze v průběhu šetření stížnosti lze řádnou lhůtu prodloužit. Prodloužení lhůty 
je zasláno/předáno stěžovateli či zástupci, nebo v případě anonymní stížnosti zveřejněno. Jestliže 
je stěžovatel nespokojen se způsobem projednávání stížnosti nebo navrhovaným řešením, má 
právo se obrátit na nadřízený orgán nebo nezávislou instituci, která se zabývá sledováním 
dodržování lidských práv.  
Pravidla pro ukončení služby 
Klient a poskytovatel se dle stanovených výpovědních podmínek dohodnou na ukončení smlouvy 
o poskytování sociální služby. Klient je oprávněn smlouvu vypovědět kdykoliv bez udání důvodů, 
poskytovatel může smlouvu vypovědět jen z důvodů, které jsou uvedeny ve smlouvě. Ukončení 
smlouvy má vždy písemnou formu. 
Úhrady za služby 
Úhrady za pobyt jsou stanoveny v souladu se zákonem č. 108/2006 Sb. o sociálních službách  
v platném znění a vyhláškou č. 505/2006 Sb., kterou se provádějí některá ustanovení zákona  
o sociálních službách v platném znění. Výše měsíční platby může být upravena v souvislosti  
s ustanovením § 73 odst. 3 zákona č. 108/2006 Sb., o sociálních službách v platném znění, které 
stanoví, že po úhradě za ubytování a stravu musí klientovi zůstat alespoň 15 % jeho příjmu. 
Služby péče jsou hrazeny ve výši přiznaného příspěvku na péči. 
Fakultativní služby 
Nad rámec základních činností poskytujeme fakultativní činnosti, které klienti hradí ze svých 
příjmů dle aktuálního sazebníku činností. Aktuální sazebník fakultativních činností je zveřejněn  
na internetových stránkách Sociálních služeb Vsetín, p. o. – www. sluzbyvsetin.cz a v prostorách 
zařízení. 
 
5 
 
 
Prostory, materiální a technické vybavení (bezbariérovost) 
Domov pro seniory Karolinka tvořen hlavní budovou „A“ o čtyřech podlažích a budovou „B“  
o třech podlažích, vzájemně propojenými chodbou, která slouží pro bezpečný přechod mezi 
jednotlivými budovami. Rozlehlá a upravená zahrada nabízí klientům řadu míst k příjemnému 
posezení. V každé budově je k dispozici jeden osobní výtah. U hlavního vchodu mohou klienti 
využít transportní elektrickou plošinu.   
 
Zařízení o celkové kapacitě 128 lůžek nabízí ubytování ve 20 jednolůžkových a 54 dvoulůžkových 
pokojích. Sociální zařízení je součástí pouze některých pokojů. Pokoje jsou standardně zařízeny 
nábytkem včetně elektrického polohovacího lůžka. Pokoj si může klient dovybavit např. obrázky, 
upomínkovými předměty, vlastními elektrospotřebiči (např. televize, rádio, varná konvice). 
Všechny pokoje jsou vybaveny signalizačním zařízením. Zařízení má vlastní stravovací provoz.  
 
Aktualizace dne: 31.10.2022 
Zpracovala: Bc. Karla Pavlíčková 
