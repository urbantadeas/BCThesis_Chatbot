 
 
 
 
 
Česká katolická charita 
Domov sv. Kříže Kroměříž 
Koperníkova 1446/3, 767 01 Kroměříž 
 
 
 
Popis realizace poskytování sociálních služeb 
 
Název poskytovatele 
 
Česká katolická charita 
Druh služby 
Identifikátor 
 
domov pro seniory 
9290341 
Forma služby 
 
pobytová 
Název zařízení a  
místo poskytování 
Domov sv. Kříže Kroměříž,  
Kroměříž
 
1. Cílová skupina  
Naše služba je určena seniorům, kněžím, řeholním sestrám od 65 let, kteří chtějí žít 
v duchovním prostředí a jejichž zdravotní stav vyžaduje podporu a péči jiné osoby a kterým 
tato podpora a péče již nemůže být poskytnuta v jejich domácím prostředí, a výjimečně i 
řeholním sestrám v invalidním důchodu mladším 65 let, které potřebují péči jiné osoby. 
2. Jednání se zájemcem o službu, vstup uživatele do služby 
Zájemce si podá žádost a na základě provedeného sociálního šetření je vyhodnocena jeho 
potřebnost přijetí. Pokud dojde k uvolnění kapacity, je vybraný zájemce kontaktován a je mu 
nabídnut nástup do zařízení. Poskytování služby začíná dnem nástupu a uzavřením písemné 
smlouvy.  
 
3. Veřejný závazek 
 
POSLÁNÍ 
 
Zřizovatelem Domova sv. Kříže Kroměříž je Česká katolická charita. V Domově je 
poskytována celoroční pobytová služba pro seniory, kteří vzhledem ke svému věku a 
zdravotnímu stavu potřebují pravidelnou podporu a pomoc, která jim nemůže být poskytnuta 
v jejich domácím prostředí. Tato podpora a pomoc spočívá v zajištění jejich fyzických, 
duševních, sociálních a duchovních potřeb.  
Posláním Domova je umožnit uživatelům prožít naplněné stáří, realizovat jejich duchovní 
potřeby, celoživotní zvyky a podporovat sociální vazby. 
 
DRUH SLUŽBY  
 
Domov sv. Kříže Kroměříž je registrovanou sociální službou domova pro seniory dle § 49 
zákona o sociálních službách č. 108/2006 Sb. 
Identifikátor - 9290341 
 
KAPACITA  
  
Kapacita služby je 68 lůžek.  
 
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
MÍSTO POSKYTOVÁNÍ SLUŽBY  
 
Domov svatého Kříže Kroměříž sídlí v prostorách kláštera Milosrdných sester sv. Kříže na 
adrese Koperníkova 1446/3, 767 01 Kroměříž. 
 
OKRUH OSOB, KTERÝM JE SLUŽBA POSKYTOVÁNA – CÍLOVÁ SKUPINA 
Naše služba je určena seniorům, kněžím, řeholním sestrám od 65 let, kteří chtějí žít 
v duchovním prostředí a jejichž zdravotní stav vyžaduje podporu a péči jiné osoby a kterým 
tato podpora a péče již nemůže být poskytnuta v jejich domácím prostředí, a výjimečně i 
řeholním sestrám v invalidním důchodu mladším 65 let, které potřebují péči jiné osoby. 
KOMU NENÍ SLUŽBA DOMOVA URČENA  
• lidem s duševní poruchou (např. demence, psychózy, zneužívání omamných 
látek), při níž mohou ohrozit sebe i druhé, nebo svým chováním mohou 
závažným způsobem narušovat a znemožňovat společně bydlení a klidné 
soužití.  
• lidem, kteří mají kvůli svému zdravotnímu postižení specifické potřeby (např. 
hluchoslepé osoby vyžadující komunikaci Lormovou metodou aj.) 
 
CÍLE  
 
Cílem Domova sv. Kříže je provázení uživatelů v jejich stáří a nemoci dle jejich 
individuálních potřeb a zejména jim pomoci:   
- 
zachovat co největší míru soběstačnosti 
- 
uchovat a podporovat vazby s blízkými, v případě zájmu i získávat nové vztahy 
- 
prožít závěr života podle přání a zvyků uživatele 
- 
důstojně dožít v Domově, ne v nemocnici (nevyžaduje-li zdravotní stav uživatele 
24hodinovou lékařskou či jinak specializovanou péči).  
 
ZÁKLADNÍ ČINNOSTI, KTERÉ NABÍZÍME UŽIVATELŮM: 
 
• 
ubytování a stravování 
• 
ošetřovatelskou a zdravotní péči 
• 
udržování úrovně pohybových, rozumových, komunikačních schopností a 
dovedností 
• 
realizaci duchovních potřeb a celoživotního poslání 
• 
vytváření podmínek pro aktivní prožívání volného času 
• 
podporu přirozených mezilidských vztahů – kontakty s vlastní rodinou, přáteli a 
blízkými osobami 
• 
pomoc při uplatňování práv, oprávněných zájmů a při obstarávání osobních 
záležitostí 
• 
sociální poradenství 
 
SPECIFICKÉ ČINNOSTI, KTERÉ NABÍZÍME UŽIVATELŮM:  
 
• 
denní mše svatá 
• 
denní společná liturgická modlitba 
• 
přijímání svátostí 
• 
duchovní podpora v závěrečné fázi života 
 
ZÁKLADNÍ PRINCIPY POSKYTOVÁNÍ SLUŽBY   
• 
zachování lidské důstojnosti 
• 
partnerský přístup zaměstnance k uživateli. 
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
• 
udržování soběstačnosti uživatelů 
• 
umožňování samostatného rozhodování uživatelů 
• 
poskytování služeb dle aktuálních individuálních potřeb a situace uživatelů 
• 
právo uživatelů na přirozené riziko při rozhodování 
• 
respektování soukromí uživatelů 
• 
zásada zachování mlčenlivosti 
 
 
4. Podrobný popis realizace služby  
 
UBYTOVÁNÍ 
Základní služby 
Domov sídlí v objektu kláštera Milosrdných sester sv. Kříže – v 1. a 2. poschodí. Prostory 
Domova jsou bezbariérové.  
Uživatelé služby jsou ubytováni v jedno a dvoulůžkových pokojích. Výjimku tvoří jeden 
trojlůžkový pokoj.  
Některé pokoje mají vlastní koupelnu s WC a ostatní mají společné sociální zařízení. Pokoje, 
které nemají vlastní sociální zařízení, jsou vybaveny umyvadlem. 
Pokoje jsou standardně vybaveny polohovací postelí, skříní, stolem s židlemi a případně 
polohovacím křeslem. Uživatelé si mohou dle svého přání přinést své oblíbené obrázky nebo 
upomínkové předměty. 
V rámci ubytování je zajištěn úklid, praní prádla a také případné drobné opravy prádla. 
Návštěvy mohou uživatelé přijímat prakticky kdykoliv během dne, nejvhodnější dobou je 
však odpoledne od 13:30 do 16:30. Vrátnice Domova se večer uzavírá v 19,00.  
Doplňkové služby 
Na pokoji je možné mít vlastní TV, počítač s internetem, případně i jinou elektroniku. 
Internet je prostřednictvím wi-fi dostupný po celém Domově. 
 
KAPLE, ZAHRADA 
Součástí kláštera je kaple, která je otevřená i pro veřejnost. Tuto kapli mohou uživatelé 
navštěvovat kdykoliv.  
S oblibou je také využívána velká klášterní zahrada s altánem a lavičkami k posezení.  
 
STRAVOVÁNÍ 
Stravování zajišťuje vlastní kuchyně Domova. Kromě běžné stravy připravuje i dietní stravu – 
diabetickou, šetřící dietu, bezlepkovou.   
Kuchyně vaří převážně z čerstvých surovin, zpracovává výpěstky z klášterní zahrady a peče 
moučníky. 
Strava v Domově odpovídá všem požadavkům na racionální stravu, její kvalita a chuť je však 
blízká spíše domácí stravě než stravě z velkých provozů. 
 
OŠETŘOVATELSKÁ A ZDRAVOTNÍ PÉČE 
Domov zajišťuje 24hodinovou ošetřovatelskou péči poskytovanou odborným personálem. Při 
péči je kladen důraz na podporu a udržení soběstačnosti uživatelů. 
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
Je zvláště dbáno na soukromí, které je zajištěno na vícelůžkových pokojích používáním 
závěsů a zástěn. Během poskytování péče pracovníkem na pokoji svítí nad dveřmi pokoje 
signalizace, která upozorňuje ostatní personál a případné návštěvy, aby momentálně 
nevstupovali dovnitř atd. 
Domov je vybaven množstvím pomůcek, které péči o uživatele zkvalitňují a usnadňují – např. 
mobilní i stropní zvedáky, koupací lůžka, vozíky, chodítka, toaletní křesla aj. 
Do Domova přichází 1x týdně praktický lékař a dle potřeby lékaři specialisté (psychiatr, 
kožní).  
Dle potřeby Domov zajišťuje převoz autem a doprovod uživatelů na lékařské vyšetření.  
Zvláštní péče je věnována umírajícím. Pokud není nutná odborná péče ve zdravotnickém 
zařízení, respektujeme přání uživatele zůstat ve svém prostředí, zajistit mu duchovní podporu 
(svátost nemocných) a umožnit rodině rozloučení v posledních chvílích.  
SOCIÁLNÍ PORADENSTVÍ A PÉČE 
Průběh pobytu v Domově je u každého uživatele individuálně nastaven ve spolupráci se 
sociálními pracovnicemi Domova a ostatními pracovníky přímé péče. Domov podporuje 
přirozené mezilidské vztahy – s rodinou, přáteli i blízkými osobami. Ti mohou uživatele 
navštěvovat denně. 
Je také možnost přihlásit se v Domově k trvalému pobytu pro snadnější vyřizování osobních 
záležitostí na úřadech aj. 
Sociální pracovnice zajišťují pro uživatele základní sociální poradenství a pomáhají při 
obstarávání osobních záležitostí (např. vyřizování změny trvalého bydliště, příspěvky na péči, 
drobné nákupy, řešení finančních otázek atd.). 
 
DUCHOVNÍ PÉČE 
Uživatelé soc. služby se mohou plně účastnit všech bohoslužeb a modliteb v kapli. Mají také 
možnost poslouchat přenosy z kaple prostřednictvím rozhlasu. Na žádost uživatele je 
přinášeno sv. přijímání na pokoj během mše sv.  
Pro zájemce jsou pravidelně zajišťovány i další svátosti. 
Uživatelé mohou využít službu kněze, půjčovat si duchovní literaturu aj. Dle možností a 
zájmu uživatelů jsou Domovem pořádány i poutě, např. na nedaleký sv. Hostýn. 
 
DALŠÍ AKTIVITY 
Uživatelé se mohou zapojit i do drobných činností, např. sušení bylinek, loupání ovoce a 
zeleniny, skládání ručníků aj. Pracovní aktivity posilují soběstačnost, pocit užitečnosti a 
vytváří prožitek skutečného domova.  
Uživatelům je nabízena široká paleta aktivizačních činností, a to jak individuálních, tak 
skupinových – tvořivé dílny, vycházky do zahrady, předčítání knih, trénink paměti, promítání 
filmů atd. 
Domov se snaží vytvářet podmínky pro aktivní prožívání volného času (např. pořádání 
různých vystoupení aj.), ale také pro klidný odpočinek nebo sledování TV či poslech 
rozhlasu.  
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
V Domově je také poskytována rehabilitační péče – jak individuální, tak prostřednictvím 
skupinových cvičení. 
 
5. Metody práce 
 
Základní metodou sociální práce je individuální plánování. Zařízení se snaží poskytovat své 
služby podle aktuálně zjištěných potřeb jednotlivých uživatelů. Potřeby uživatelů se zpravidla 
v průběhu pobytu mění a podle toho se i přizpůsobuje míra podpory a péče poskytovaná 
personálem. Důležitým zdrojem mapování potřeb jsou také informace od osob blízkých a 
vlastní pozorování personálu. 
Dalším pilířem poskytované služby je aktivizace uživatelů a podpora jejich soběstačnosti 
(co si může uživatel udělat sám, tak za něj pracovník nedělá nebo jen dopomáhá).  
Uživatelé jsou podporováni v kontaktu se svými blízkými a přirozeným sociálním prostředím. 
Zařízení respektuje celoživotní zvyky a způsob života uživatelů.  
Důležitým prvkem služby je zaměření na naplňování duchovních potřeb a doprovázení 
umírajících. 
Sociální pracovnice zajišťují poradenství a asistenci a další odbornou pomoc. 
Péče o uživatele je doplněna poskytováním kvalitní zdravotní péče. Zdravotnický personál je 
přítomen 24 hodin denně. 
 
 
6. Vyřizování stížností 
 
Způsob podání 
Stížnosti a připomínky, které má uživatel na kvalitu a způsob poskytování služeb Domova 
nebo k chování či jednání zaměstnanců Domova, může podat ústně nebo písemně, sám nebo 
prostřednictvím zástupce vedoucímu zaměstnanci Domova nebo kterémukoli zaměstnanci, 
nebo anonymně do schránky důvěry. Schránka důvěry se vybírá každý pracovní den (slouží 
zároveň jako schránka na poštu).  
 
Vyrozumění o řešení stížnosti či připomínky 
Drobné podněty a připomínky jsou řešeny příslušným zaměstnancem bez prodlení (např. 
stížnost, že jídlo je studené – pracovník jde a ohřeje jídlo).  
Závažnější připomínky a stížnosti, kdy je třeba dalšího jednání (např. s jiným uživatelem či 
zaměstnancem), jsou také řešeny co nejdříve a o jejich výsledku informuje některý z 
vedoucích pracovníků (vedoucí přímé péče či koordinátorky) uživatele (či jeho zástupce), 
který podal stížnost. Vyrozumění o řešení obdrží uživatel nejpozději do 28 dnů. V případě 
anonymní stížnosti je výsledek zveřejněn na nástěnce u ošetřovny. 
V případě nespokojenosti s řešením stížnosti se může uživatel odvolat k ředitelce Domova a 
dalším institucím.  
 
 
7. Ukončení služby 
 
Poskytování služby je ukončeno: 
- 
úmrtím uživatele 
- 
vzájemnou dohodou obou stran 
- 
výpovědí. 
 
 
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
VÝPOVĚĎ 
Uživatel může podat písemnou výpověď kdykoliv bez udání důvodu. Výpovědní lhůta je v 
tomto případě 7 dnů. 
Zařízení může dát výpověď z těchto důvodů (výpovědní lhůta činí 2 měsíce): 
- 
hrubé porušení povinností vyplývajících ze smlouvy o poskytování soc. služby 
- 
pokud uživatel nevyužije služeb Domova po dobu delší než dva po sobě bezprostředně 
následující měsíce (netýká se hospitalizace). 
- 
pokud dojde k ukončení provozu Domova (výpovědní lhůta činí 3 měsíce) 
 
 
8. Úhrady za služby 
 
Uživatel platí za pobyt (ubytování a stravu) a za péči poskytovanou ve sjednaném rozsahu. 
 
PLATBA ZA POBYT 
Cena za stravu a ubytování (základní služby) v Domově sv. Kříže Kroměříž se řídí vyhláškou 
505/2006Sb, § 15, odst. 2 a). Dle zákona však každému uživateli musí zůstat min. 15% jeho 
příjmů.  
Konkrétní výše plateb za stravu a ubytování je dána směrnicí ředitele České katolické charity 
č. 13/2000 O úhradách za pobyt, péči a stravování v charitních domovech, která je průběžně 
aktualizována.  
 
PLATBA ZA PÉČI 
Ošetřovatelská péče je hrazena z příspěvku na péči, který uživatel služby pobírá. Příspěvek je 
úřadem přímo posílán Domovu, protože Domov zajišťuje veškerou potřebnou péči. 
Zdravotní péče (např. podávání léků, převazy, odběry aj.) je hrazena ze zdravotního pojištění. 
Domov má uzavřeny smlouvy s těmito zdravotními pojišťovnami: Všeobecnou zdravotní 
pojišťovnou, Zdravotní pojišťovnou Ministerstva vnitra, Revírní bratrskou pokladnou a 
Českou průmyslovou zdravotní pojišťovnou. 
Doplňkové služby si uživatel hradí přímo ze svého příjmu. Mezi nejčastější další osobní 
výdaje patří platba za léky, za poplatky u lékaře a drobné nákupy drogerie či potravin. Tyto 
potřeby si hradí uživatel ze zůstatku svých příjmů (případně z úspor). 
Aktuální úhradník (ceník) je vždy zveřejněn mimo jiné na webových stránkách Domova 
(www.domov-km.cz ). 
 
 
9. Další doplňující informace 
 
Další informace a formuláře ke stažení je možné nalézt na stránkách Domova – www.domov-
km.cz .  
 
 
10. Fakultativní služby (jsou-li poskytovány) 
 
Nad rámec základních činností mohou být uživateli poskytnuty další doplňkové (nepovinné) 
tzv. fakultativní činnosti a to: 
- 
vlastní elektrospotřebič (lednice, el. přímotop…) na pokoji  
 
 
  
 
 
 Česká katolická charita je evidovaná v Rejstříku evidovaných právnických osob MK pod číslem evidence 8/1-00-708/1996 
 
 IČ:   00445355 
 DIČ: CZ00445355 
- 
doprava autem k soukromým účelům  
- 
doprava k lékaři mimo město Kroměříž  
Fakultativní činnosti hradí uživatel odděleně od základních činností.  
 
 
11.  Prostory, materiální a technické vybavení 
 
Domov sv. Kříže Kroměříž sídlí v objektu kláštera Milosrdných sester sv. Kříže. K objektu 
patří velká zahrada. Zařízení má vlastní kuchyni i prádelnu a je bezbariérové - v objektu jsou 
2 výtahy (velký lůžkový a osobní). 
Pokoje jsou jednolůžkové a dvoulůžkové (jeden třílůžkový) a jsou vybaveny pečovatelským 
nábytkem. Některé pokoje mají vlastní sociální zařízení. Pokoje, které mají koupelnu a WC 
na chodbě, jsou vybaveny umyvadlem.  
Pokoje pro uživatele jsou vybaveny signalizací. 
K dispozici pro uživatele je volně přístupná kaple přímo v objektu.  
V celém zařízení je instalován rozhlas, který je propojen s kaplí a umožňuje přenos 
bohoslužeb a modliteb z kaple na pokoje uživatelů. 
 
 
V Kroměříží dne: 13.5.2024 
 
