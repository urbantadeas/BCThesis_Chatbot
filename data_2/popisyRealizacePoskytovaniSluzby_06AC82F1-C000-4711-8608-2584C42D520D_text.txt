POPIS REALIZACE POSKYTOVÁNÍ SOCIÁLNÍ SLUŽBY
Sociální služba: domov pro seniory 37 07 798
Provozovatel:  PRÁVO NA ŽIVOT z.s.
Název zařízení:  Domov Slunce
Místo poskytování služby: Šámalova 60, 615 00 Brno
Popis realizace poskytování služby
1. Materiální a technické zabezpečení realizace sociální služby
Sociální služba je realizovaná v nově rekonstruované budově. Dům má 3 podlaží a 
nachází se v brněnské městské části Zábrdovice, na ulici Šámalova. Budova je majetkem 
soukromých vlastníků. Provozovatel je v nájemním vztahu s majiteli.
      Třetí podlaží je určeno pro sociální službu domov pro seniory. Pro klienty DPS je 
připraveno 10 jednolůžkových pokojů, 7 dvoulůžkových pokojů a 1 třílůžkový pokoj. 
Ubytovací prostory pro uživatele domova jsou situovány v jednotlivých pokojích, sociální 
zařízení (WC, sprchový kout, umyvadlo) je na společné chodbě pro 2 - 3 pokoje. Součástí 
budovy je venkovní atrium pro volnočasové aktivity klientů a dvě terasy. Jedna terasa je 
zastřešená. Veškeré prostory jsou bezbariérové.
2. Vstup uživatele do služby
První kontakt žadatele – uživatel má možnost zkontaktovat zařízení telefonickou, 
písemnou, popřípadě osobní formou. Tento kontakt vždy řeší sociální pracovnice, v době její 
nepřítomnosti ředitel zařízení.
Zájemce o službu je seznámen s postupem přijetí do zařízení, jsou mu předloženy potřebné 
žádosti, je mu vysvětlený další postup. Po obdržení žádosti včetně všech povinných příloh, 
sociální pracovnice žádost zaeviduje elektronicky do Evidence žádostí, tištěnou formu uloží 
do zabezpečeného prostoru určeného k evidenci žádostí v kanceláři ředitele zařízení. 
Vyjádření ošetřujícího lékaře, které je součástí žádosti bude přiloženo v zalepené obálce, ta 
bude předána vedoucí zdravotnického úseku. Posouzení zdravotního stavu provede lékař 
zařízení a rozhodne o vhodnosti přijmutí uživatele do zařízení.
Do 14 dnů po obdržení vyjádření lékaře a posouzení žádosti o vhodnosti přijetí žadatele do 
služby odešle sociální pracovnice písemnou formou informaci žadateli o přijetí do Pořadníku 
čekatelů. V případě, že zařízení službu nemůže poskytnout, postupuje dle metodického 
pokynu – odmítnutí zájemce o službu.
Do 30 dnů od přijetí žádosti provede sociální pracovnice sociální šetření v místě pobytu 
uživatele. Součástí dotazníku je definice osobních cílů zájemce o službu. Sociální pracovnice 
během sociálního šetření seznámí zájemce o službu s postupem pro přijetí, předá návrh 
smlouvy o poskytování služeb sociální péče, včetně možných dodatků, vnitřní pravidla, 
výpočet úhrady od předpokládaného data nástupu. Sociální pracovnice po té nabídne zájemci 
o službu prohlídku zařízení. V případě, že je možný nástup zájemce do služby, dohodne se 
sociální pracovnice se zájemcem, o individuálním zpracování podkladů – nastavení smlouvy, 
doplnění osobních cílů, nastavení data nástupu, plateb, atd. 
Před nástupem zájemce k přijetí do služby předá sociální pracovnice kopii záznamu o 
sociálním šetření, včetně osobních cílů na osobní schůzce budoucímu klíčovému 
pracovníkovi, za účasti vedoucí zdravotnického úseku. Cílem je připravit pro zájemce 
prostředí, které by maximálně odpovídalo jeho potřebám. V den nástupu zájemce do služby, 
sociální pracovnice zkontroluje veškeré podklady nezbytné k přijetí zájemce a založí spis o 
uživateli služby. Seznámí uživatele s jeho kontaktním pracovníkem.
V den nástupu kontaktní pracovník seznámí uživatele služby s prostředím zařízení nebo dále 
dle individuální dohody. Zároveň se dohodnou na zpracování individuálního plánu. Sociální 
pracovnice provede kontrolu, zda byl do 7 dnů zpracován individuální plán. Plán konzultuje s 
klíčovým pracovníkem a uživatelem.
3. Metody práce s uživatelem
Uživatel služeb domova pro seniory je osobou, která má sníženou soběstačnost, zejména z 
důvodu věku a vyžaduje dopomoc druhé fyzické osoby.
Cíl poskytovaných služeb:
Hlavním cílem poskytovaných služeb je poskytování všestranných sociálních služeb osobám, 
které se ocitly v nevyhovující rodinné situaci z důvodu ztráty partnera, nebo bydlení, nebo 
jsou osamoceny a nemají rodinu, která by zabezpečovala potřebnou pomoc k udržování 
důstojných životních podmínek. Za tímto účelem je zavedena nepřetržitá služba v kombinaci s 
různými denními programy.
Sociální intervence:
Sociální intervencí je komplex služeb, zajišťovaný sociálními pracovníky, kteří poskytují 
sociální poradenství klientům a zajišťují spolupráci s orgány státní správy a samosprávy. Dále 
pracovníky v sociálních službách, kteří jsou zároveň klíčovými pracovníky klientů a zajišťují 
dopomoc při běžných úkonech péče o vlastní osobu a kontakt s okolním prostředím. 
Pracovníci zařízení zajišťují, veškerou pomoc po stránce psychické a fyzické a preventivně 
působí na právní povědomí obyvatel. Neustálý dohled, při celodenním provozu, zajišťuje 
klientům pocit bezpečí a minimalizuje nežádoucí průvodní jevy, které se váží ke kvalitnější 
adaptaci osob v zařízení.
Základním dokumentem pro zajištění pořádku a klidu v zařízení jsou „Vnitřní pravidla“, nad 
jejichž dodržováním vykonávají dohled pracovníci domova. Intenzivní sociální pomoc je 
poskytována všem těm, kteří ji potřebují a mají smlouvu o jejím poskytování.
Specifikace jednotlivých aktivit a programů:
- osobní rozhovory s rodinou při návštěvě klienta
- sociálně právní poradenství 
- pořádání společných setkávání ve společenských místnostech
- organizování návštěv kulturních, společenských a sportovních událostí
- vylepšování prostředí bydlení a venkovních prostor v zámecké zahradě
- organizovaní série odborných přednášek, jak kvalitněji prožít stáří
4. Zapojení uživatele do rozhodování o využití služby
Sociální služba je poskytována na základě souhlasu uživatele, čímž je vyjádřeno rozhodnutí 
uživatele přijmout nabízené služby. Uživatelé se aktivně, pravidelně a jako rovnocenní 
partneři podílejí na vytváření kvalitnějších podmínek svého dalšího života a svým přístupem 
mají možnost zapojit se do rozhodování o využití nabízených služeb. Vždy je přihlíženo k 
možnostem a schopnostem uživatelů. Služba si klade za cíl vytvořit podmínky k co 
nejkvalitnějšímu prožití stáří. Navíc přispívá k vytváření podmínek k seberealizaci uživatelů, 
vedoucí k maximální spokojenosti klientů.
5. Způsob vyřizování stížností uživatelů
Způsob vyřizování stížností uživatelů služby domova pro seniory je stanoven vnitřním 
předpisem, se kterým jsou seznámení všichni pracovníci i uživatelé služby. Uživatel má právo 
vznést ústně nebo písemně stížnost, připomínku nebo návrh týkající se činnosti zařízení a jeho 
zaměstnanců (např. nespokojenost s jednáním zaměstnanců, s poskytovanými službami atd.). 
Všechny stížnosti se evidují v „evidenci stížností“. Ústní i písemnou stížnost lze uplatnit 
přímo u zaměstnance zařízení, nadřízeného pracovníka, či v případě, že není dle názoru 
uživatele uspokojivě nebo včas vyřízena, přímo u ředitele.
V domově pro seniory je na viditelném místě umístěna schránka, určená pro písemné stížnosti 
uživatelů, která zajišťuje důvěrnost a případnou anonymitu stěžovatele. Uživatel má možnost 
zvolit si pro podání stížnosti nezávislého zástupce. Stížnost je prozkoumána a řešena bez 
zbytečných průtahů, nejpozději do čtrnácti dnů. Na písemnou stížnost odpovídá vedoucí 
pracovník nebo ředitel. Pokud uživatel podá stížnost, nesmí být vůči němu z tohoto důvodu 
činěny žádné sankce.
6. Ukončení poskytování služby
Služby jsou uživatelům nabízeny a poskytovány kontinuálně, na základě jejich souhlasu s 
využíváním služeb. Ukončení poskytování služeb je dáno ukončením pobytu uživatelů 
v zařízení. Uživatel může službu ukončit bez udání důvodu, poskytovatel na základě důvodů 
uvedených ve smlouvě o poskytování sociální služby.
7. Finanční spoluúčast uživatele na službě
Služby jsou poskytovány za úhradu dle ceníku služeb a přiznaným příspěvkem na péči 
uživatele.
