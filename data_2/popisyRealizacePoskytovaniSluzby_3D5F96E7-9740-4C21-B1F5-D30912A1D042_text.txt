Název organizace: Domov Jistoty, příspěvková organizace  
Slezská 164, Starý Bohumín, 735 81 Bohumín  
___________________________________  
Druh služby: domov pro seniory   
Místo poskytování služby: Šunychelská 1201, Nový Bohumín, 735 81  
Číslo registrace: 1327678   
  
  
  
 
 
 
 
  
  
 
 
 
 
POPIS REALIZACE POSKYTOVÁNÍ  
SOCIÁLNÍ SLUŽBY  
________________________________________ 
 
SOUBOR ZÁKLADNÍCH INFORMACÍ  
O SOCIÁLNÍ SLUŽBĚ DOMOVA PRO SENIORY 
 
 
 
 
 
 
 
 
 
 
Tento veřejný závazek je platný od 1.5.2024 
 
 
 
Ing. Jiřina Zdražilová 
Ředitelka organizace 
Veřejný závazek 
 
Domov Jistoty, příspěvková organizace se sídlem Slezská 164, Bohumín, je příspěvkovou 
organizací, kterou zřizuje Moravskoslezský kraj. Poskytuje celodenní pobytové služby péče 
v domově pro seniory s místem poskytování této služby na ulici Šunychelská 1201, Bohumín.   
 
Druh služby: Domov pro seniory 
 
Poslání: 
Domov Jistoty, příspěvková organizace, poskytuje pobytovou sociální službu v domově pro 
seniory na ul. Šunychelská 1201, Nový Bohumín, která vychází z potřeb uživatele, jeho 
schopností a možností, s přihlédnutím k jeho aktuálnímu zdravotnímu stavu.   
Poskytuje přiměřenou pomoc a podporu tak, aby byla zachována a udržena v co největší míře 
samostatnost uživatele nebo došlo k rozvoji jeho samostatnosti či znovunabytí těchto 
schopností.    
Motivuje uživatele k činnostem, které ho budou podporovat v jeho psychické a fyzické 
pohodě, nepovedou k jeho závislosti na službě a budou posilovat jeho místo v běžném životě 
nejen v zařízení, ale zároveň ve společnosti tak, aby z ní nebyl vyčleněn. 
 
Nepříznivá sociální situace:  
- 
Nepříznivou sociální situaci lze definovat jako oslabení nebo ztrátu schopností z důvodu:  
• věku  
• dlouhodobého nebo trvalého zdravotního stavu, který omezuje jejich určité schopnosti 
a dovednosti  
• prostředí, ve kterém klient žije  
• mobility a orientace  
• zvládání osobní hygieny  
• zvládání běžných úkonů péče o vlastní osobu  
• samostatný pohyb  
• stravování  
• kontakt se společenským prostředím  
• seberealizace  
• péče o zdraví a bezpečí  
• uplatňování práv a oprávněných zájmů a obstarávání osobních záležitostí  
Na základě tohoto vyhodnocení poskytujeme klientům potřebnou pomoc a podporu. Klient je 
podporován v oblastech jeho znevýhodnění do té míry, aby mu tato podpora dopomohla  
k větší samostatnosti a ke kvalitnějšímu životu. 
 
Cíle služby: 
1. Vytvořit klientům příjemné, klidné a bezpečné prostředí a zajistit jim důstojné 
prožití stáří (Citlivé doprovázení klienta v závěru života, Vytváření příjemného prostředí 
pro klienty s prvky konceptu Bazální stimulace, Respektování individuální duchovní 
potřeby klienta). 
2. Podpora klienta při příchodu do domova s ohledem na životní podmínky  
a události (Pomoc při přizpůsobení pokoje domácímu prostředí, Pomoc s adaptací 
v domově s ohledem na životní podmínky a události, které prožil, např. ztráta osoby 
blízké…). 
3. Podpora klienta při zachování stávajících schopností a dovedností (Motivace 
k soběstačnosti). 
4. Podpora klienta při udržování sociálních kontaktů (Podpora v kontaktu s rodinou  
a přáteli, Podpora při navazování vztahů s dalšími klienty v domově i mimo domov). 
 
Základní činnosti  
− 
poskytnutí ubytování;  
− 
celodenní stravu minimálně v rozsahu 3 jídel; 
− 
pomoc při zvládání běžných úkonů péče o vlastní osobu; 
− 
pomoc při osobní hygieně nebo poskytnutí podmínek pro osobní hygienu; 
− 
zdravotní péči; 
− 
ošetřovatelskou péči; 
− 
sociálně terapeutické činnosti; 
− 
aktivizační činnosti; 
− 
zprostředkování kontaktu se společenským prostředím; 
− 
pomoc při uplatňování práv, oprávněných zájmů a při obstarávání osobních záležitostí; 
− 
úklid, praní, žehlení a drobné opravy prádla. 
 
Cílová skupina (okruh osob, kterým je služba určena) 
 
Službu v podmínkách našeho domova poskytujeme:  
• 
dospělým osobám od 65 let věku se sníženou soběstačností, jejichž situace vyžaduje 
pravidelnou pomoc jiné fyzické osoby,  
• 
dospělým osobám od 65 let věku, které mají sníženou soběstačnost z důvodů chronického 
duševního onemocnění – schizofrenie, poruch s trvalými bludy, afektivních poruch či 
organické poruchy s bludy podobné schizofrenii, a potřebují pravidelnou pomoc jiné 
fyzické osoby. 
 
Ve výjimečných případech může být sociální služba poskytnuta i osobám mladším  
(od 50 let věku), pokud z důvodů snížené soběstačnosti potřebují pravidelnou pomoc jiné 
fyzické osoby a využití služby neprohloubí jejich nepříznivou situaci uživatele či nesníží 
možnosti sociálního začlenění. 
 
Službu v podmínkách našeho zařízení nemůžeme poskytovat osobám:  
• 
vyžadujícím poskytování akutní zdravotní péče v lůžkovém zdravotnickém zařízení, 
• 
s akutním infekčním onemocněním, 
• 
se středně těžkou, těžkou a hlubokou mentální retardací, 
• 
které potřebují specifickou podporu, např. z důvodů: 
- 
Alzheimerovy demence, alkoholové demence a jiných typů demence, 
- 
závislosti na alkoholu, drogách nebo jiných návykových látkách 
• 
kterým byla poskytovatelem v době kratší než 6 měsíců vypovězena Smlouva  
o poskytování sociálních služeb z důvodu porušování povinností vyplývajících  
ze smlouvy. 
 
Zásady                         
• Slušnost – pracovníci přistupují k uživatelům slušně: (pozdraví, zaklepou, důstojně 
oslovují uživatele, zajišťují soukromí, důstojné chování). 
• Odbornost – pracovníci se průběžně odborně vzdělávají, dbají na celoživotní růst a mají 
zájem o nové přístupy v péči. Každodenně si předávají informace v rámci 
multidisciplinárního týmu, aby byli způsobilí poskytovat péči kvalifikovaně. 
 
• Spolupráce – pracovníci kladou důraz na dobrou spolupráci (s klienty, rodinou, 
dobrovolníky, úřady, opatrovníky, zdravotnickými službami, veřejnými službami).  
• Individuální přístup – pracovníci poskytují podporu a pomoc na základě potřeb  
a dovedností uživatele (trpělivost, rozmanitost/rozdílnost – přistupujeme ke všem stejně 
bez rozdílu na pohlaví, věk, národnost …). 
• Dodržování práv – pracovníci při poskytování služby dodržují a respektují práva 
uživatelů. 
 
 
Kapacita služby je 23 uživatelů. 
 
Časový rozsah poskytování služby 
Služba je poskytována nepřetržitě 24 hodin denně. 
 
 
Kontakty, sídlo organizace 
 
Adresa sídla organizace: 
Domov Jistoty, příspěvková organizace 
Slezská 164, Starý Bohumín  
735 81 Bohumín  
 
Ředitelka: 
Ing. Jiřina Zdražilová 
Tel.: 558 848 164 
e-mail: zdrazilova@djbohumin.cz 
 
Kontakty, místo poskytování služby 
 
Domov Jistoty, příspěvková organizace 
Šunychelská 1201, Nový Bohumín  
735 81 Bohumín 
 
Jednání se zájemcem o službu:  
Mgr. Martina Biegońová 
Tel.: 604 306 220 
e-mail: biegonova@djbohumin.cz 
 
Bc. Jana Vahylová 
Tel.: 739 568 013 
email: vahylova@djbohumin.cz 
 
Vedoucí zařízení: 
Mgr. Martina Biegońová 
Tel.: 604 306 220 
e-mail: biegonova@djbohumin.cz 
 
Internetové stránky: www.domovjistoty.cz     
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
- 
SOUBOR INFORMACÍ O POSKYTOVÁNÍ SOCIÁLNÍ SLUŽBY  
V DOMOVĚ PRO SENIORY 
 
Materiální a technické zabezpečení realizace sociální služby 
 
Služba domova pro seniory je umístěna ve dvoupodlažní budově na ulici Šunychelské  
č.p. 1201, Nový Bohumín. Objekt je v majetku Domova Jistoty, příspěvkové organizace,  
a v roce 2017 – 2018 prošel rozsáhlou rekonstrukcí.  
 
Objekt je využíván k poskytování služby domova pro seniory a pro osoby s chronickým 
duševním onemocněním nad 65 let věku. Zřizovatelem Domova Jistoty, p.o. je 
Moravskoslezský kraj. 
 
Sociální služba je poskytována v budově, která je bezbariérová. Objekt domova je umístěn 
v blízkosti zástavby městské části Nového Bohumína. Je dobře dostupný vlakovou  
a příměstskou dopravou.  
 
 
 
Zdroj: www.mapy.cz 
 
Spojení prostřednictvím autobusové dopravy: 
 
Linka: 870 555 Bohumín – Ostrava 
 
Zastávka: Nový Bohumín, Mírová 
 
 
 
Součástí zařízení je zázemí ošetřovatelské i zdravotní, kancelář vedoucí zařízení a denní 
místnost pracovníků a šatny.  
 
Služby stravovací a prádelenské jsou zajišťovány centrálně. Stravovací a prádelenský provoz 
je umístěn v areálu bývalých kasáren, v Novém Bohumíně. 
 
Zařízení disponuje:  
8 /     dvoulůžkovými pokoji se sociálním zařízením 
7 /     jednolůžkovými pokoji se sociálním zařízením 
 
 
Charakteristika poskytovaných služeb 
 
Ubytování: je zajištěno v jedno a dvoulůžkových pokojích. Součástí všech pokojů je sociální 
zařízení. Jednotlivé pokoje jsou vybaveny nábytkem, sestávajícím z polohovatelného lůžka, 
včetně lůžkovin, nočního stolku se servírovací plochou, komody, šatní skříně s nástavcem, 
popř. konferenčním stolkem a křesly, nebo židlemi. Každý uživatel má možnost si pokoj 
vybavit dalšími předměty a nábytkem. Dle potřeby je možné vybavit pokoje pomůckami pro 
podporu mobility a antidekubitními pomůckami.  
 
Uživatelům je v rámci jednotlivých komunit k dispozici obývací místnost s kuchyňským 
koutem. Všechny pokoje jsou opatřeny rozvodem digitálního TV signálu a možností připojení 
k internetu.  
V rámci ubytování je poskytován úklid, praní, drobné úpravy osobního ošacení, žehlení. 
Součástí ubytování je rovněž zajištění topení, odběr teplé a studené vody i elektrického 
proudu. 
 
Domov neposkytuje osobní prádlo a ošacení. Tyto si uživatel s sebou přináší z domácího 
prostředí. Dále Domov preferuje, aby si uživatel do zařízení přinesl vlastní ložní prádlo  
a ručníky. 
 
 
 
K venkovnímu trávení volného času je k dispozici venkovní posezení, které je situováno 
z boku budovy. Trávení volného času se plně řídí přáním uživatelů. Zařízení nabízí 
volnočasové aktivity, společenské, sportovní a kulturní akce jak v areálu, tak s využitím 
nabídek jiných institucí. Převážná část uživatelů využívá nabízených volnočasových aktivit 
v dopoledních hodinách.  
 
Stravování: je zajišťováno v rozsahu tří hlavních jídel a jednoho doplňkového jídla.  
Zajišťujeme stravování zejména v dietách – racionální, diabetické, šetřící, diabetické šetřící  
a dalších individuálních dietách. Uživatel si volí formu a způsob stravování dle svých 
individuálních potřeb. Zajišťujeme dle požadavku uživatelů, nebo na doporučení lékaře 
konzultaci s nutričním terapeutem. 
 
Sociální a zdravotní péče: je zajišťována všem uživatelům celoročně 24 hodin denně. Čas 
poskytované podpory vychází z individuálních potřeb uživatele a sjednává se v rámci 
individuálního plánování. Přímou péči o uživatele zajišťují pracovníci v sociálních službách, 
pracovníci v sociálních službách pro výchovnou nepedagogickou činnost, z nichž jeden je 
koordinátorem přímé péče, všeobecné sestry a sociální pracovník a vedoucí zařízení. Péče 
praktického lékaře je zajištěna prostřednictvím návštěvní služby v návaznosti na aktuální 
zdravotní stavy uživatelů. V této oblasti podporujeme činnost praktických lékařů, ke kterým 
naši uživatelé docházeli před nástupem do domova a jsou na jejich péči zvyklí. Uživatelé jsou 
podporováni ve využívání běžně dostupných služeb v okolí, ve vztazích s rodinou, přáteli  
i blízkými lidmi z jejich přirozeného prostředí. 
 
 
Vnitřní uspořádání objektu 
 
1. Podlaží – přízemí: 
6 pokojů pro 9 uživatelů, obývací pokoj s kuchyňským koutem, pracovna personálu, 
sklady, šatna personálu, kotelna 
2. Podlaží – 1.patro: 
9 pokojů pro 14 uživatelů, 2 obývací pokoje s kuchyňským koutem, pracovna personálu, 
kancelář vedoucí, sklady, technická místnost, kuchyň personálu 
 
 
Jednání se zájemcem o poskytování sociální služby 
 
Informace zájemcům o poskytnutí sociální služby v domově pro seniory jsou předávány 
prostřednictví osobních rozhovorů sociálním pracovníkem v době: 
 
pondělí a středa: 
10,00 – 12,00 hodin a 13,00 – 15,00 hodin 
 
případně v dalších termínech dle individuální telefonické domluvy             
 
Mgr. Martina Biegońová – tel: 604 306 220 
 
Mezi další formy předávání informací patří forma písemná (dopisy, informační brožury), 
faxová, elektronická (e-mail: zdrazilova@djbohumin.cz, biegonova@djbohumin.cz, nebo 
sekretariat@djbohumin.cz), webové stránky http://www.domovjistoty.cz.  
Osobami pověřenými k jednání se zájemcem o službu je sociální pracovník, případně 
informace podá i ředitelka organizace. 
 
V případě, že se zájemce o poskytnutí služby dostaví v době, kdy není přítomen žádný  
z uvedených pracovníků, obdrží od pracovníků domova základní informace o poskytované 
službě s kontakty na pověřeného pracovníka, informační brožury a žádost o poskytnutí sociální 
služby v domově pro seniory. Stejně jako informace, jak se můžete s pověřenými pracovníky 
kontaktovat. 
 
Jednání se zájemcem o službu také zahrnuje: 
• 
prohlídku společných prostor, prohlídku katalogu, ve kterém jsou uloženy fotografie 
jednotlivých pokojů a dalších prostor, případně prohlídku pokoje (v případě, že je 
k dispozici volný pokoj), 
• 
předání letáku Veřejný závazek a informační brožury „Soubor informací o poskytování 
sociální služby v domově pro seniory“. 
 
Pokud naše nabídka je v souladu s očekáváním a představami zájemce, a tento náleží  
do cílové skupiny uživatelů domova pro seniory, je možné podat písemnou žádost  
o poskytnutí služby sociální péče. Žádosti se podávají poštou nebo osobně na podatelně 
domova nebo v elektronické podobě (biegonova@djbohumin.cz, zdrazilova@djbohumin.cz, 
sekretariat@djbohumin.cz).   
 
V 
případě, že nelze zájemci poskytnout sociální službu, o kterou žádá, poskytujeme 
bezplatné sociální poradenství, během něhož společně hledáme jinou vhodnou alternativu.   
 
 
Smlouva o poskytnutí služby sociální péče v domově pro seniory 
 
Služba sociální péče je v domově pro seniory poskytována na základě smluvního vztahu. 
Domov (poskytovatel) je při uzavírání smlouvy zastoupen statutárním zástupcem – ředitelkou 
organizace. 
Jsou sjednány podmínky poskytování služby dle individuálně určených potřeb uživatele. 
Poskytovatel je povinen tyto podmínky dodržet. 
Uživatel je povinen platit stanovenou úhradu za ubytování, stravování, poskytovanou péči, 
případně za fakultativní činnosti. Mezi další povinnosti uživatele patří dodržování vnitřních 
pravidel zařízení zejména Pravidel vzájemného soužití, se kterými je řádně seznámen před 
zahájením poskytování služby a kdykoliv v průběhu dle jeho potřeby.  
  
Smlouva se uzavírá na dobu neurčitou, pokud uživatel nepožádá jinak.  
 
 
Plánování služby 
 
Před nástupem do domova proběhne s budoucím uživatelem další rozhovor za účelem 
sjednání rozsahu poskytování sociální služby s ohledem na jeho osobní cíle. Výstup z tohoto 
jednání je podkladem pro vyhotovení Smlouvy o poskytování služby sociální péče v domově 
pro seniory. Sjednaná podpora a osobní cíle (individuálně určené potřeby) jsou průběžně 
vyhodnocovány, přehodnocovány a zaznamenávány v rámci individuálního plánování.   
  
Po zahájení poskytování služby pracovník poskytovatele (klíčový pracovník) společně  
s uživatelem sestaví individuální plán, který je dále sledován, realizován, aktualizován. 
Klíčový pracovník je zpravidla osoba na pozici pracovníka v sociálních službách a je  
v nejčastějším kontaktu s uživatelem. Pokud uživateli nevyhovuje jeho klíčový pracovník, 
osoba klíčového pracovníka je změněna dle požadavku a přání uživatele.  
 
 
Metody práce s uživatelem 
 
Při poskytování sociální služby jsou využívány především metody individuální práce  
s uživateli. U všech uživatel je vedena agenda individuálního plánování, sociální 
ošetřovatelská a zdravotní dokumentace. Cílem zařízení je působit na uživatele aktivně  
a motivovat jej k zachování nebo obnovení pohybových a sociálních schopností na základě 
jejich individuálních možností a schopností. Uživatelům nabízíme možnosti k aktivnímu  
a plnohodnotnému využívání času. Uplatněné postupy práce s uživatelem mají zejména 
podpůrný charakter, který omezuje závislost uživatele na poskytované službě.  
  
Vedle individuální práce s uživateli využíváme také práci skupinovou. Kvalitní skupinové 
programy jsou směřovány ke zlepšení fyzického i duševního stavu uživatele. V programech 
se objevují zejména různé druhy činností inspirované některými formami terapií, jako je 
například arteterapie, muzikoterapie, trénink paměti. Nabízeny jsou také volnočasové aktivity 
zejména, společenské a kulturní akce. 
V rámci ověření kvality poskytovaných služeb vytváříme dotazníky, které formou zpětné 
vazby upozorňují pravidelně na nedostatky i nespokojenost s poskytovanými službami. 
Kontrolujeme a hodnotíme, zda je způsob poskytování sociální služby v souladu  
s definovaným posláním, cíli a zásadami sociální služby a osobními cíli jednotlivých 
uživatelů. Do těchto hodnocení zapojujeme uživatele, zaměstnance a další zainteresované 
fyzické a právnické osoby. Jako podněty ke zvyšování kvality poskytování sociální služby 
využíváme i podněty a stížnosti uživatel. 
 
 
Ukončení poskytování služby 
 
Ukončení pobytu v domově pro seniory, založeného Smlouvou o poskytování služby sociální 
péče, může proběhnout vzájemnou dohodou obou smluvních stran, výpovědí nebo zánikem, 
tj. uplynutím doby platnosti, nevyužíváním služby, úmrtím uživatele, pozbytím oprávnění 
poskytovatele službu poskytovat (registrace), ukončením povolení k pobytu uživatele  
(u cizince). 
Uživatel může smlouvu vypovědět bez udání důvodu. Výpovědní lhůta pro výpověď danou 
uživatelem činí 30 dní a počíná běžet prvním dnem následujícím po dni doručení této 
výpovědi.   
 
Poskytovatel může tuto Smlouvu vypovědět pouze v těchto případech:  
a) jestliže Uživatel hrubě nebo zvlášť závažně porušuje sjednané podmínky poskytování 
služby sociální péče.  
Za hrubé porušení se považuje zejména:  
1) zamlčení výše příjmu nebo jeho změn, pokud byla úhrada za ubytování  
a stravování stanovena podle bodu 2 článku VIII. této Smlouvy nebo pokud Uživatel 
úhradu za ubytování a stravování neplatil podle bodu 3 článku VIII. této Smlouvy; 
2) nezaplacení úhrady či její části za poskytované sociální služby uživatelem nebo 
povinnou osobou, byl-li Uživatel povinen platit úhradu podle článku VIII. této 
Smlouvy; a to za 2 měsíce po sobě jdoucí a nepodnikl-li účinné kroky ke sjednání 
nápravy (např. sjednání splátkového kalendáře, hrazení dle sjednaného splátkového 
kalendáře). 
Za zvlášť závažné porušení pravidel vzájemného soužití se považuje zejména: 
3) fyzické napadení jiného uživatele nebo pracovníka s následkem ublížení na zdraví 
nebo těžké újmy na zdraví, které vyžaduje lékařské ošetření, nebo smrti osob, 
ohrožování bezpečí s následkem ublížení na zdraví nebo těžké újmy na zdraví, které 
vyžaduje lékařské ošetření, nebo smrti osob či chování, které vede k riziku poškození 
majetku poskytovatele v míře nikoli malé (např. založení požáru); 
4) opakované chování a jednání, které má za následek porušování základních lidských 
práv 
ostatních 
osob 
(zejména 
uživatelů 
sociální 
služby), 
společenského 
(kolektivního) soužití nebo spolupráce se sociální službou. Patří sem především 
fyzické napadení jiného uživatele nebo pracovníka, krádež, šikana, zastrašování, 
porušování 
pravidel 
pod 
vlivem 
alkoholických 
nápojů 
či 
omamných  
a psychotropních látek (ve smyslu agresivních projevů chování), sexuální 
obtěžování, ohrožování bezpečí, stalking apod.; opakované nebo soustavné 
zneužívání slabších, vytváření konfliktního prostředí, nerespektování práv ostatních, 
porušování důstojnosti, svádění k zahálčivému způsobu života, odmítání spolupráce 
na individuálním plánování služby. 
 
b) Jestliže nepříznivá sociální situace Uživatele se změnila tak, že přestal splňovat 
podmínky zařazení do cílové skupiny (např. Uživatel potřebuje službu v jiném rozsahu 
než který zajišťuje Poskytovatel, Uživatel aktivně užívá alkohol či jiné návykové látky, 
Uživatel je závislý na hraní her, tzv. gambling, Uživatel nepotřebuje pravidelnou pomoc 
jiné fyzické osoby, apod.). 
V této souvislosti je Uživatel povinen podrobit se ve lhůtě 30 dnů od písemného vyzvání 
Poskytovatelem lékařskému vyšetření a návazně s jeho výsledky seznámit Poskytovatele.   
c) Jestliže nepřítomnost Uživatele ve službě trvá po dobu více než 115 kalendářní dní  
za kalendářní rok. Do této doby se nezapočítává doba hospitalizace ve zdravotnickém 
zařízení, včetně lázeňského pobytu na základě ordinace lékaře.  
d) Jestliže Poskytovatel obdržel rozhodnutí registrujícího orgánu o změně druhu služby 
nebo okruhu osob, kterým je služba určena, přičemž tímto Uživatel přestane patřit  
do stanoveného okruhu osob. 
 
Výpovědní lhůta pro výpověď danou Poskytovatelem pro důvody uvedené v článku X. odst. 
4, písmenech a), bod 1) a 2) a písm. b), c), d) činí 3 měsíce a počíná běžet prvním dnem 
kalendářního měsíce následujícího po kalendářním měsíci, v němž byla tato výpověď 
Uživateli doručena.  
 
Výpovědní lhůta pro výpověď danou Poskytovatelem pro důvody uvedené v článku X. odst. 
4, písm. a), bod 4) činí 3 měsíce a počíná běžet prvním dnem kalendářního měsíce 
následujícího po kalendářním měsíci, v němž byla tato výpověď Uživateli doručena. 
Výpověď je Uživateli učiněna poté, co byl minimálně dvakrát v průběhu půl roku písemně 
upozorněn na porušování pravidel vzájemného soužití, a přesto neučinil nápravu. 
 
Výpovědní lhůta pro výpověď danou Poskytovatelem pro důvody uvedené v článku X. odst. 
4, písm. a), bod 3) činí 1 měsíc a počíná běžet prvním dnem kalendářního měsíce 
následujícího po kalendářním měsíci, v němž byla tato výpověď Uživateli doručena. 
 
Výpověď z poskytování služby pro důvody uvedené v článku X. odst. 4, písm. d) bude 
uživateli doručena neprodleně po obdržení závazného rozhodnutí příslušného registrujícího 
orgánu. Poskytovatel je povinen písemně informovat uživatele o ukončení poskytování 
sociálních služeb nejméně 3 kalendářní měsíce před ukončením poskytování služeb 
s uvedením data, ke kterému k ukončení poskytování služeb dojde.  
 
Výpověď musí být písemná a považuje se za doručenou, jestliže: 
- 
byla Uživatelem, jeho opatrovníkem nebo jeho zmocněncem nebo ustanoveným 
zástupcem osobně převzata a převzetí bylo stvrzeno podpisem s uvedením data převzetí, 
- 
byla Uživateli a jeho opatrovníkovi nebo jeho zmocněnci nebo ustanovenému zástupci 
odeslána doporučeným dopisem s doručenkou, na které je potvrzeno převzetí zásilky 
adresátem, 
- 
uplynutím doby, tj. fikcí doručení. 
 
 
Způsob vyřizování stížností 
 
Všichni uživatelé služby domova pro seniory mají právo si stěžovat na kvalitu  
a na průběh poskytování služby, a to osobně nebo prostřednictvím zmocněné osoby (např. 
rodinného příslušníka, příbuzného). Stížnosti je možné podat: ústně, písemně prostřednictvím 
České pošty na adresu organizace, písemně, osobním podáním na podatelnu - sekretariát 
ředitelky, e-mailem na adresu organizace sekretariat@djbohumin.cz, faxem, telefonicky, 
anonymně do schránek důvěry umístěných ve společenské místnosti každé domácnosti.  
   
Všechny podané stížnosti, ústní, písemné i anonymní se evidují na podatelně - sekretariátu  
(v knize pošty) a v evidenci stížností. Každá stížnost je vyřizována písemnou formou 
(písemnou odpovědí nebo vyhotovením zápisu z ústního projednání stížnosti). Stížnost 
podaná anonymně je písemně řešena a vyvěšena na informační nástěnce v prostorách domova. 
Každá stížnost je řešena bez zbytečných průtahů, nejdéle do 28 kalendářních dnů. Uživatelé 
jsou informováni o dalších místech pro podání stížností, nejsou-li se způsobem jejího vyřízení 
spokojeni. 
 
 
Úhrada za poskytované služby 
 
Úhrada za ubytování a stravování se platí zálohově, a to do 28. dne kalendářního měsíce,  
za který poskytovateli přísluší. Může být hrazena hotově v pokladně poskytovatele nebo 
bezhotovostně.  
Pokud by uživateli po zaplacení úhrady za ubytování a stravování za kalendářní měsíc 
nezůstala částka ve výši alespoň 15 % jeho měsíčního příjmu, potom se částka úhrady sníží.  
V těchto případech je uživatel poskytovateli povinen doložit výši svého příjmu  
ve smyslu § 7 zákona 110/2006 Sb., o životním a existenčním minimu. V těchto případech se 
poskytovatel dle § 71 odst. 3 zákona 108/2006 Sb., o sociálních službách, může dohodnout  
na spoluúčasti na úhradě nákladů s osobou blízkou uživateli popřípadě s jinou fyzickou nebo 
právnickou osobou.  
 
 
Ceník ubytování a stravování 
 
Úhrada za ubytování 
Jednolůžkový pokoj se soc. zařízením                    úhrada činí denně 305,-Kč 
 
Dvoulůžkový pokoj se soc. zařízením                     úhrada činí denně 285,-Kč 
 
Měsíční úhrada = denní úhrada x počet kalendářních dnů příslušného měsíce 
 
Úhrada za stravování 
Celodenní stravování  
 
 
        úhrada činí denně 223,-Kč 
 
Měsíční úhrada = denní úhrada x počet kalendářních dnů příslušného měsíc  
   
Úhrada za poskytovanou péči = ve výši přiznaného příspěvku na péči 
 
Poskytovatel je povinen předložit vyúčtování služeb případně vratek za kalendářní měsíc,  
a to nejpozději do 15. kalendářního dne v kalendářním měsíci, který následuje po měsíci,  
za který poskytovatel vyúčtování předkládá.  
Poskytovatel vrací přeplatky (náhrady, vratky) za neodebranou, odhlášenou stravu v průměrné 
hodnotě potravin, bez režijních nákladů.  
Vratky za neodebranou péči jsou poskytovány dle vnitřních pravidel organizace. 
 
 
Nouzové a havarijní situace 
 
V domově je vypracován požární řád, požární poplachové směrnice a požární evakuační plán, 
které jsou vyvěšeny na informačních nástěnkách. S jejich obsahem jsou uživatelé průběžně 
seznamováni skupinovou nebo individuální formou. Dále jsou vypracovány metodické 
pokyny v případě různých nouzových a havarijních situací, se kterými jsou seznámeni 
uživatelé i pracovníci zařízení. 
 
Za škodu na majetku nebo zdraví a život jiných osob plně ručí původce škody, a to v souladu 
se zákonnými normami.    
 
 
 
