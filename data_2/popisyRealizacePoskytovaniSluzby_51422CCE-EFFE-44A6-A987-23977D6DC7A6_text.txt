 
 
Popis realizace poskytování sociální služby 
Charitní domov sv. Mikuláše Ludgeřovice – domov pro seniory 
 
 
Druh poskytované služby:  domov pro seniory 
Místo poskytované služby:  Hlučínská 1330/7a, 747 14  Ludgeřovice 
Kapacita:  
 
 
30 seniorů 
Časový rozsah služby: 
 nepřetržitě 
 
Poslání 
Posláním Domova je poskytovat celoroční pobytovou sociální službu osobám, nacházejícím se v 
nepříznivé sociální situaci, vyžadujícím pravidelnou pomoc jiné fyzické osoby, kterou jim není 
schopna zajistit rodina ani terénní nebo ambulantní služby. Nepříznivou sociální situací se rozumí 
snížení nebo ztráta soběstačnosti, osamělost z důvodu věku nebo zdravotního stavu. 
 
Cíle služby 
Podpora klienta při příchodu do Domova 
- 
Pomoc klientovi seznámit se s novým prostředím 
- 
Pomoc klientovi vybavit pokoj tak, aby se cítil příjemně 
- 
Pomoc klientovi snadněji přijímat změnu prostředí 
Podpora klienta v udržování nebo zlepšování jeho schopností a dovedností 
- 
Podpora a motivace klienta k udržení soběstačnosti a ve využívání dovedností v činnostech, 
které zvládá sám 
- 
Vytváření podmínek pro způsob života podle individuálních potřeb klienta 
Podpora klienta při udržování sociálních kontaktů 
- 
Podpora klienta k udržování kontaktů s rodinou a přáteli 
- 
Podpora klienta v naplňování duchovních potřeb 
Podpora klienta ve využívání aktivit a služeb v Domově a mimo Domov 
 
 
 
 
 
 
Cílová skupina 
Lidé starší 65 let z Ludgeřovic a blízkého okolí, které vzhledem ke svému věku a zdravotnímu stavu 
potřebují pravidelnou podporu, pomoc nebo péči, přizpůsobenou jejich individuálním potřebám. 
 
Zásady poskytování sociální služby 
- 
Respektování volby – klient má možnost volby, kterou pracovníci respektují 
- 
Individuální přístup – poskytujeme služby klientům s ohledem na jejich rozdílné potřeby 
- 
Dodržování práv klienta – Pracovníci při poskytování služby respektují a dodržují práva 
klienta; pracují v souladu s Etickým kodexem pracovníků Domova 
- 
Týmová spolupráce – pracovníci při poskytování služby klientovi vzájemně spolupracují a 
předávají si informace. 
- 
Poskytování odborné služby – Pracovníci se průběžně vzdělávají tak, aby byli schopni 
poskytovat kvalitní službu. Získané poznatky si předávají a zavádí do praxe. 
 
Nabízené činnosti 
Naše služba spočívá v zajištění ubytování, stravování, úklidu, praní, žehlení a drobných oprav prádla, 
zajištění pomoci při zvládání běžných úkonů péče o vlastní osobu. Dále v zajištění ošetřovatelské a 
hygienické péče, kulturní a společenské činnosti, ve zprostředkování kontaktu se společenským 
prostředím a rodinou. Zajišťujeme přístup k lékařským a veřejným službám v obci a kraji. Nezbytnou 
součástí života klientů je možnost využívat také služby duchovního.  
 
Prostředí 
Domov je realizován v památkově chráněném rekonstruovaném objektu, který se nachází v centru 
obce Ludgeřovice. Jedná se o dvě dvoupatrové budovy spojené vestibuly. V objektu se nachází 
4 jednolůžkové, 8 dvoulůžkových, 2 třílůžkové a 1 čtyřlůžkový pokoj s příslušenstvím, WC, koupelny, 
společenská místnost + jídelna, kaple, přípravna jídel. Dále jsou zde kanceláře, šatny personálu, 
denní místnost a v přízemí budovy A je sociálně terapeutická dílna. Celý objekt má bezbariérový 
přístup. K objektu je vedena příjezdová komunikace umožňující bezproblémovou dopravu. 
 
 
 
 
Jednání se zájemcem o službu 
Na službu se může zájemce informovat: osobně, telefonicky, e-mailem či zprostředkovaně.  
Zájemcům, kteří se informují o službě přímo v našem zařízení, je nabídnuta také prohlídka DSVM.  U 
osobního kontaktu se pracovník snaží přizpůsobit komunikačním schopnostem zájemce, proto 
nepoužívá cizí výrazy, zkratky, mluví zřetelně, pomalu, nahlas a využívá všechny dostupné 
prostředky k tomu, aby zájemce skutečně obdržel potřebné informace. K dispozici má Manuál, ve 
kterém je použito velké písmo a je doplněn o obrázky. Zájemce si může u sociálního pracovníka 
vyzvednout Žádost o přijetí.  
 
Uzavírání smlouvy 
Před přijetím do Domova sociální pracovnice s žadatelem probere obsah smlouvy se všemi 
přílohami, vysvětlí mu, jaké údaje a proč je k uzavření smlouvy potřebujeme, podmínky poskytování, 
ceník, způsob úhrady, Domácí řád, způsob podávání stížností a rozsah péče. Smlouva se uzavírá 
nejpozději den před nástupem ve dvou originálech. Jeden si nechává klient a druhý je založen u 
sociálního pracovníka Domova.  
 
Stížnosti 
Stížnosti mohou být podány: 
- 
Ústně, a to kterémukoliv ze zaměstnanců Domova 
- 
Písemně (také v elektronické podobě), a to: 
o Písemností adresovanou přímo na vedoucího Domova či na adresu Charity Hlučín 
o Prostřednictvím schránky důvěry, která je umístěna na chodbě před vstupem do jídelny. 
Stížnosti mohou být i anonymní a zabýváme se jimi stejně jako podáními, u nichž známe osobu 
podávajícího.  
Stížnost může podat kdokoli z klientů, rodinných příslušníků, návštěv, klient v zastoupení pověřené 
osoby.  
Stížnosti jsou evidovány. Vyřizují se písemně. Za zpracování zodpovídá vedoucí Domova. Stížnosti se 
vyřizují bez zbytečného odkladu, nejdéle do 30 kalendářních dní.  
 
 
 
 
Klienti i personál jsou o pravidlech a možnosti podání stížnosti informováni. Samostatná pravidla 
jsou vyvěšena na nástěnkách v prostorách přístupným klientům.  
 
V Ludgeřovicích dne 01.05.2023 
 
Mgr. Ivana Kostková 
                                                                                                                               vedoucí Domova 
