 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 1.7.2024 
 
Název poskytovatele 
Centrum sociálních služeb Prostějov, příspěvková 
organizace 
Název služby 
Domov pro seniory 
§ 
49 
Působnost služby 
Lidická 3307/86, Prostějov – modrá budova D 
1. Veřejný závazek 
a. Poslání  
Vytváření klidného a bezpečného prostředí seniorům se sníženou soběstačností, jejichž 
situace vyžaduje pomoc jiné osoby, a seniorům, kteří jsou zcela závislí na pomoci jiné 
osoby. Snažíme se vytvořit podmínky pro důstojně prožité stáří. 
 
b. Cíle 
a) Obnovit, případně udržet soběstačnost seniorů  
b) Umožnit seniorům důstojně dožít svůj život 
 
c. Cílová skupina (okruh osob, pro které je služba určena) 
a) senioři od 65 let, se sníženou soběstačností, jejichž situace vyžaduje pomoc jiné osoby 
b) senioři, kteří jsou zcela závislí na pomoci jiné osoby 
c) manželské a partnerské páry seniorského věku (od 65 let) se sníženou soběstačností, 
jejichž situace vyžaduje pomoc druhé osoby 
 
d. Zásady poskytování sociální služby 
a) individuální přístup  
b) týmový přístup 
c) uznáváme hodnotu seniora 
2. Jednání se zájemcem o službu, vstup uživatele do služby 
Zájemce může podat žádost o poskytování sociální služby - formulář žádosti o přijetí 
do domova pro seniory si může stáhnout na webových stránkách (www.csspv.cz) 
nebo vyzvednout přímo v našem zařízení. Žádosti jsou přijímány v jakékoliv písemné 
podobě, mohou být odeslány poštou, e-mailem, datovou schránkou nebo doručeny 
osobně. 
Sociální pracovnice poskytne zájemci potřebné informace o službě, případně zajistí 
prohlídku domova pro seniory. 
Žádost bude po schválení komisí zařazena do pořadníku žadatelů. Po uvolnění místa 
je žadatel kontaktován sociální pracovnicí, která jej před přijetím do domova pro 
seniory navštíví, poskytne podrobné informace o službě a dohodne s žadatelem 
termín přijetí.   
Samotné poskytování služby domov pro seniory začíná uzavřením písemné smlouvy o 
poskytování sociální služby, jejíž návrh předá sociální pracovnice žadateli ještě před 
přijetím.  K uzavření smlouvy dojde nejpozději v den přijetí do domova. Využívání 
sociální služby může uživatel služby kdykoliv ukončit vypovězením smlouvy. 
3. Popis služby 
a. Naplnění základních činností ze zákona 
 ubytování (1- 3 lůžkové pokoje) 
 celodenní strava (včetně dietní) 
 pomoc při zvládání běžných úkonů péče (pomoc při oblékání, svlékání, pomoc při 
prostorové orientaci, podávání jídla, pití, přesuny na postel, vozík, atd.) 
 pomoc při osobní hygieně nebo poskytnutí podmínek pro osobní hygienu 
 praní, úklid 
 zprostředkování kontaktu se společenským prostředím  
 sociálně terapeutické činnosti 
 aktivizační činnosti (pravidelné aktivizační a volnočasové programy, reminiscenční 
skupinová setkávání uživatelů, práce se vzpomínkami, individuální přístup, 
vernisáže vzpomínkových výstavek na daná témata, zdravotní a relaxační cvičení 
s hudbou, ruční práce apod.) 
 pomoc při uplatňování práv, oprávněných zájmů a při obstarávání osobních 
záležitostí 
 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
Domácí pravidla domova pro seniory 
Úvod 
Pobytovou službu domov pro seniory poskytujeme ve třech budovách, které jsou barevně 
rozlišeny (budova A je určena přednostně pro manželské a partnerské páry): 
 
      budova A 
        budova D 
budova C 
 
  
  
    
 
 
 
 V rámci služby domov pro seniory nabízíme: 
a) poskytnutí ubytování, 
b) poskytnutí stravy, 
c) pomoc při osobní hygieně nebo poskytnutí podmínek pro osobní hygienu, 
d) pomoc při zvládání běžných úkonů péče o vlastní osobu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních 
záležitostí. 
 
 
 
Ubytování 
Ubytování je poskytováno v 1, 2 nebo 3 lůžkovém pokoji se sociálním zařízením 
společným většinou pro dva až tři sousedící pokoje. 
 
Stravování 
CSSP zajišťuje 5 jídel denně podle předem zveřejněného jídelního lístku: 
Pokud to vyžaduje zdravotní stav, zajišťujeme také druhou večeři. 
Je možnost vybrat si z několika typů diet: 
 D3 – běžná strava 
 D2 – žlučníková dieta, s omezením tuků 
 D9 – diabetická dieta 
 D9/2 – „šetřící“ diabetická dieta 
 
       Veškeré diety se připravují dle potřeb uživatelů, např. mleté, bez mléčné. 
 
Péče 
CSSP 
nabízí 
sociální 
a 
zdravotní 
péči 
odpovídající 
schopnostem  
a potřebám uživatele.  
S úkony péče pomáhají pracovníci v sociálních službách.  
Péče je vyúčtována v měsíčních intervalech a je hrazena z Vašeho přiznaného 
příspěvku na péči.               
Zdravotní péče je poskytována na základě indikace ošetřujícího lékaře. 
      Je možnost zůstat zaregistrován u svého původního praktického i odborného lékaře 
      nebo se přeregistrovat k lékaři, který dochází do CSSP. 
 
Správa financí a úschova cenných věcí 
Od prvního dne pobytu v CSSP eviduje veškeré finanční transakce týkající se našeho 
zařízení (např. příspěvek na péči, úhrady za pobyt, péči, stravu apod.) sociální účetní 
v programu Cygnus 2 (tzv. hotovostní depozitum). Na depozitum je možné uložit i 
další peníze, které si uživatel může dle potřeby vybírat.  
Přechodný pobyt mimo zařízení 
Uživatele pobytové služby mají možnost pobývat libovolně dlouhou dobu mimo CSSP 
(např. návštěvy rodiny, známých, výlety, hospitalizace aj.) 
Pokud si řádně předem odhlásí stravu (lze i jednotlivá jídla samostatně), vrací se 
částka v hodnotě potravin: 
Částky za stravu jsou uvedeny v Domácích pravidlech služby, pravidla jsou 
zveřejněna na webových stránkách organizace www.csspv.cz 
 
 
c. Metody práce, plánování služby 
 
Plánování služby  
 
1 K plánování služby využíváme metody práce: 
- 
práce s jednotlivcem 
- 
práce se skupinou 
- 
rozhovor, pozorování v reálné situaci, studium dokumentů, intuitivní techniky, 
racionální techniky 
 
1. Plánování služby se skládá z 2 základních úkonů: 
 
a) Zjištění potřeb, přání, osobních cílů uživatele – nabídnutí podpory – zmapování 
zdrojů uživatele – následná dohoda. 
b) Společné hodnocení služby – spokojenost s poskytovanou službou, naplnění 
osobních cílů. 
 
2. Individuální plánování zahrnuje:  
 Individuální plán – sestavuje se v den zahájení poskytování služby 
- hodnotí se 1x za 3 měsíce nebo při změně potřeb 
 Plán péče – sestavuje se v den zahájení poskytování služby 
- hodnotí se 1x za 6 měsíců nebo při změně potřeb 
 Plán rizik – sestavuje se v den zahájení poskytování služby 
- hodnotí se 1x za 6 měsíců nebo při změně potřeb 
 Ošetřovatelský plán – sestavuje se v den zahájení poskytování služby 
- 
hodnotí se 1x za 3 měsíce nebo při změně potřeb 
 
 
d. Pravidla pro vyřizování stížností 
 
POSTUP PŘI PODÁVÁNÍ STÍŽNOSTÍ 
 
V případě jakékoliv připomínky či stížnosti k poskytované službě lze využít tyto 
možnosti: 
- využít schránku důvěry, kam lze připomínky a stížnosti vhodit (podepsané nebo 
anonymně); schránka je umístěna v každé budově DS a 1x za týden ji vybírají dvě 
sociální pracovnice. 
- podat připomínku či stížnost prostřednictvím kteréhokoliv pracovníka v budově, 
který připomínku nebo stížnost zapíše a předá dál 
- předat připomínku nebo stížnost poštou na adresu zařízení Lidická 86, 796 01 
Prostějov, telefonicky na tel. čísle 582 321 400 nebo přes e-mail: info@csspv.cz 
- totéž může udělat zvolený zástupce (např. rodinný příslušník, známý apod.) 
 
Poté, co připomínku nebo stížnost obdržíme, ji zaevidujeme a předáme ředitelce Centra 
sociálních služeb Prostějov – ta rozhodne, který z vedoucích pracovníků ji bude řešit. 
 
Připomínky nebo stížnosti vyřešíme ve lhůtě 30 dnů od jejího zaevidování.  
Výsledek řešení je sdělen přímo osobě, která podala stížnost či připomínku (pokud je 
připomínka nebo stížnost podepsána). V případě, že je podána anonymně, řešeni je 
vyvěšeno po dobu 30 dnů na nástěnce konkrétní budovy, dále prostřednictvím sociální 
pracovnice a 1x za 3 měsíce v časopise Čtyřlístek pro štěstí. 
 
Pokud výsledek řešení nesplňuje očekávání nebo stěžující osoba žádá opětovné 
posouzení, lze se obrátit na nadřízené nebo nezávislé orgány, kterými jsou: 
 
Nadřízený orgán: 
- Olomoucký kraj (což je zřizovatel našeho zařízení): Jeremenkova 40a, 779 00 
Olomouc, telefon: 585 508 111 
 
Nezávislý orgán: 
- Veřejný ochránce práv (ombudsman): Údolní 39, 602 00 Brno, telefon: 
542 542 888  
- Ministerstvo 
práce 
a 
sociálních 
věcí: 
Na 
Poříčním 
právu 
1/376,  
128 01 Praha 2, telefon: 221 921 111 
 
 
e. Pravidla pro ukončení služby 
Smluvní vztah založený smlouvou o poskytnutí sociální služby může zaniknout písemnou 
dohodou obou smluvních stran nebo písemnou výpovědí, a dále úmrtím uživatele nebo 
zánikem poskytovatele.  
Smlouvu je uživatel oprávněn písemně vypovědět kdykoliv, a to i bez udání důvodu.  
Ke dni ukončení pobytu je uživatel povinen uhradit veškeré vzniklé nedoplatky spojené 
s pobytem. 
                             
Poskytovatel může smlouvu vypovědět pouze z těchto důvodů:  
 
            a/ jestliže uživatel hrubě porušuje své povinnosti vyplývající ze smlouvy. Za hrubé 
porušení smlouvy se považuje zejména:  
 
1) zamlčení výše příjmů nebo jeho změn v případě snížené úhrady   
    
2) pokud nezaplatí úhradu  
 
            b/ jestliže uživatel po slovním napomenutí a následném písemném napomenutí 
opakovaně nebo hrubě poruší Domácí pravidla   
 
                c/ pokud u uživatele došlo ke změnám potřeb, které není poskytovatel schopen 
zajistit. 
 
Uživatel současně podpisem smlouvy bere na vědomí, že po ukončení smlouvy z 
některého výše uvedených důvodů není poskytovatel povinen zajistit mu náhradní 
ubytování. 
Výpovědní lhůta byla smluvními stranami sjednána pro výpověď danou poskytovatelem 
na 30 dnů a pro výpověď danou uživatelem na 5 dnů.  
Výpovědní lhůta počíná běžet prvním dnem následujícím po dni doručení písemné 
výpovědi druhé smluvní straně.  
 
 
 
f. Úhrady za služby, spoluúčast osoby blízké na úhradě 
 
 
Ceník služeb je uveden na webových stránkách organizace www.csspv.cz 
 
 
 
 
 
 
Fakultativní služby (jsou-li poskytovány) 
 
Ceník fakultativních služeb je uveden na webových stránkách organizace www.csspv.cz 
 
4. Prostory, materiální a technické vybavení (bezbariérovost) 
Sociální služba sídlí v areálu parku – v klidném prostředí, které je běžně přístupné 
veřejnosti. Má dobrou dopravní obslužnost a je blízko nákupního centra. 
Sociální služba domov pro seniory je poskytována ve dvou dvoupodlažních budovách a 
jedné třípodlažní budově, které jsou pro lepší orientaci barevně rozlišeny a označeny 
písmeny. Všechny budovy jsou zrekonstruovány a mají bezbariérový přístup.  
 
 
 
Zpracoval: Mgr. Lenka Prosecká, DiS. 
Schválil: Mgr. Helena Vránová 
Dne: 1.7.2024 
 
