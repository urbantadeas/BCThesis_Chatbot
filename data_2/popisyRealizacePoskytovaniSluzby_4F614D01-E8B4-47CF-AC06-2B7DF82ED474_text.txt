 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 11.10.2021 
 
Název poskytovatele
Centrum sociálních služeb Jeseník
Název služby
Domov pro seniory
§
49
Působnost služby
je určena adresou zařízení
1. Veřejný závazek 
a. Poslání  
Posláním Domova pro seniory je prostřednictvím pobytové služby zajistit důstojné 
podmínky k prožití spokojeného stáří dle individuálních potřeb uživatelů a jejich osobních 
cílů.
 
b. Cíle 
Cílem poskytované služby je podporovat podle individuálních potřeb soběstačnost a aktivní 
způsob života uživatelů.  
 
Dlouhodobé cíle (2021 – 2025):  
1.  Oživení interiéru budov – vybudováním reminiscenčních zákoutí 
2. Vybavení kuchyňky pomůckami pro terapeutické vaření uživatelů 
3. Obměna nábytku v pokojích uživatelů na budově „B“, výměna lina na pokojích 
uživatelů a na schodišti 
4. Zřízení kantýny pro prodej občerstvení a drobného zboží 
5. Pořízení automobilu pro přepravu uživatelů  
6. Zvyšování odbornosti pracovníků přímé péče  
7. Revitalizace zeleně v areálu CSS za účelem zlepšení podmínek pro venkovní pobyt 
uživatelů 
 
c. Cílová skupina (okruh osob, pro které je služba určena a pro které určena není) 
Cílovou skupinu tvoří osoby:  
 Senioři se sníženou soběstačností, jejichž situace vyžaduje pravidelnou pomoc jiné 
fyzické osoby  
 
Věková skupina: mladší senioři (65 – 80 let) a starší senioři (nad 80 let) Kapacita: 45 míst 
Služba je poskytována nepřetržitě.  
Poskytnutí sociální služby se vylučuje, pokud žadatel:  
• vyžaduje poskytnutí ústavní péče ve zdravotnickém zařízení (zdravotní stav žadatele 
vyžaduje specifickou ošetřovatelskou péči pomocí přístrojů)  
• není schopen pobytu v zařízení sociálních služeb z důvodu akutní infekční nemoci 
(např.: tuberkulóza, hepatitida, pohlavní choroby, které jsou přenosného charakteru 
apod.)  
• není schopen pobytu z důvodu duševní poruchy, jeho chování by závažným 
způsobem narušovalo kolektivní soužití (např.: agresivní chování…)  
 
 
 
 
d. Zásady poskytování sociální služby 
PROFESIONALITA 
Partnerský přístup – pracovníci vytvářejí s uživateli partnerský vztah, kde obě strany 
mají stejná práva i povinnosti. 
Respekt – pracovníci přistupují k uživatelům s respektem k jejich individuálním potřebám, 
svobodné vůli a osobním rozhodnutím. Podpora, pomoc nebo péče jsou založeny na 
vzájemném vyjednávání a dohodě o způsobu poskytování služby. 
Odbornost – sociální služby poskytuje vzdělaný a kvalifikovaný personál, který průběžně 
reaguje na aktuální potřeby klientů zvyšováním odbornosti a tím také zvyšováním kvality 
služeb. 
Flexibilita – služby přizpůsobujeme přáním a měnícím se potřebám našich uživatelů. 
Empatie – u pracovníků v přímé péči podporujeme empatický přístup k uživatelům, při 
kterém jsou zohledňovány potřeby a jedinečnost uživatele, které vedou k naplnění 
důstojného života. 
Seberealizace – podporujeme uživatele, aby se zabývali co možná nejdéle svými 
zálibami a koníčky, které je udrží v dobré fyzické a psychické kondici. 
Individuální přístup – podporujeme individuální přístup ke všem uživatelům na základě 
dohodnutých osobních cílů a individuálních plánů s ohledem na individualizaci podpory, 
aktivizace a k respektování individuálních zvyklostí jednotlivých uživatelů s ohledem na 
možnosti poskytovatele 
Individuální přístup – podporujeme individuální přístup ke všem uživatelům na základě 
dohodnutých osobních cílů a individuálních plánů s ohledem na individualizaci podpory, 
aktivizace a k respektování individuálních zvyklostí jednotlivých uživatelů s ohledem na 
možnosti poskytovatele 
Otevřenost – jsme otevřeni připomínkám a podnětům ze strany veřejnosti, které by 
mohly vést ke zvýšení kvality poskytovaných služeb. 
Nestrannost – ke všem našim uživatelům přistupujeme nestranně, rovnoprávně a bez 
předsudků. 
Autonomie – při poskytování služeb u uživatelů podporujeme nezávislost, samostatnost. 
Uživatelé se mohou podílet na spolurozhodování o poskytovaných službách, s jejich 
podněty pracujeme, a pokud jsou shledány jako přínosné, mohou být realizovány v praxi. 
Laskavost – při poskytování služeb podporujeme koncept laskavé péče, kde klademe 
důraz na blízkost, pochopení, laskavé slovo, naslouchání, uspokojení potřeby lidské 
blízkosti, doprovázení. 
Informovanost – každý zájemce o sociální službu má právo na podání všech informací o 
poskytované službě srozumitelným způsobem. Poskytujeme informace pravdivé, úplné a 
přesné. 
Transparentnost – veškerá činnost organizace je průhledná, pravidelně o veškerém dění
veřejnost informujeme, což umožňuje odbornou diskuzi i veřejnou kontrolu. 
Aktivizace – nabídkou různých aktivit pomáháme udržovat a rozvíjet fyzické síly 
uživatelů, s cílem co nejdéle udržet jejich mobilitu, uspokojovat jejich individuální potřeby 
a upevňovat kontakty uživatelů se společenským prostředím.
2. Jednání se zájemcem o službu, vstup uživatele do služby 
Jednání se zájemcem (žadatelem) je proces, který začíná podáním Žádosti o přijetí do 
Domova se zvláštním režimem (dále jen DZR), pokračující podpisem smlouvy o 
poskytování sociální služby nebo odmítnutím uzavření Smlouvy a vrcholí procesem 
individuálního plánování sociální služby – sestavení plánu péče a individuálního plánu. 
Jednání se zájemcem o službu vede sociální pracovnice. Se zájemcem jsou projednány 
jeho očekávání, potřeby, přání, a osobní cíle. Při osobním jednání je zájemce seznámen 
se všemi právy a povinnostmi a s podmínkami poskytování sociální služby. Informace 
jsou předávány a zprostředkovávány srozumitelným způsobem s ohledem na možnosti 
žadatele. Ve specifických případech jsou použity metody alternativní komunikace - 
zjednodušený text, obrázky, fotografie, apod.. Podpisem smlouvy o poskytování sociální 
služby se ze zájemce stává uživatel sociální služby. V závažných případech, kdy zájemce 
není momentálně schopen zúčastnit se jednání, ale je schopen pochopit obsah a účel 
jednání, chce a potřebuje zahájit poskytování služby a nemá ustanoveného opatrovníka, 
je možné na základě jeho požadavku podmínky poskytování služby dohodnout s osobou 
jemu blízkou, která je zájemcem pověřena jednat (na základě písemné plné moci, která 
určuje, o čem je zástupce pověřen jednat). Zájemci, kteří se nemohou na jednání dostavit 
přímo do zařízení, a to z jakýchkoli závažných důvodů (zdravotní důvody, obtížná 
doprava apod.), sociální pracovnice navštíví v prostředí, kde se momentálně nachází. 
Jednání probíhá stejným způsobem, tak jako jednání v zařízení s respektováním 
soukromí zájemce. Součástí jednání se zájemcem o sociální službu je také sociální 
šetření v místě současného pobytu, které se provádí v období před potenciálním 
nástupem do sociální služby. Sociální šetření zajišťuje sociální pracovnice ve spolupráci 
s vedoucí ošetřovatelského úseku, případně její zástupkyní. Obsahem šetření je kromě 
posouzení nepříznivé sociální situace žadatele, potřebnosti a vhodnosti využití sociální 
služby, také podání informace o podmínkách poskytování služby a další informace 
nezbytné k sepsání smlouvy o poskytování sociální služby. 
 
1. Vstup uživatele do služby: 
Jeden až dva dny před příchodem nového klienta do zařízení se uskuteční 
schůzka pracovního týmu (sociální pracovnice, vrchní sestra a koordinátorka PSS). 
Program pracovní schůzky: 
a) Sociální pracovnice předá koordinátorce PSS a vrchní sestře informace o nově 
příchozím klientovi (Vyhodnocení potřebnosti poskytnutí sociální služby, 
Záznam ze sociálního šetření).  
    Koordinátorce PSS tyto informace předá v písemné podobě. 
b) Pracovnice určí klíčového pracovníka pro nově příchozího klienta  
Den před příchodem nového klienta do zařízení probíhá předání informací o novém 
klientovi do týmu. Informace předávají sociální pracovnice, vrchní sestra a koordinátorka 
PSS na pravidelné poradě službu konajícím PSS a zdravotním sestrám. 
Klíčovému pracovníkovi předá koordinátorka PSS písemnou dokumentaci i ústní 
informace na  jeho nejbližší pracovní směně.  
 
Po příjezdu nového klienta do domova mu sociální pracovnice představí koordinátorku 
přímé péče, která : 
- ukáže klientovi jeho pokoj, sprchu, WC 
- pokud bude klient ubytován na dvoulůžkovém pokoji, představí mu i jeho spolubydlícího 
- s ohledem na uživatelův zdravotní i psychický stav a dle jeho zájmu, mu krátce 
představí (pro lepší orientaci), kde je jídelna a pracovna PSS 
- vysvětlí mu krátce harmonogram dne v zařízení (hygiena, snídaně, svačiny, aktivity 
apod.) 
- eventuálně zodpoví další informace, na které se bude uživatel ptát 
 
Velká pozornost je věnována průběhu adaptačního procesu nového uživatele. 
3.  
4. Popis služby 
a. Naplnění základních činností ze zákona 
Domov pro seniory Jeseník, poskytuje sociální služby dle zákona č. 108/2006Sb., o 
sociálních službách ve znění pozdějších předpisů. Základním předmětem činnosti je 
poskytování sociálních služeb vymezených § 49 citovaného zákona. 
Předmětem naší činnosti je:  
 
a) poskytnutí ubytování  
    - ubytování  
    - úklid, praní, žehlení, drobné opravy osobního a ložního prádla a ošacení 
 
b) poskytnutí stravy: 
     - zajištění celodenní stravy odpovídající věku, zásadám racionální výživy a potřebám 
       dietního stravování, minimálně v rozsahu 3 hlavních jídel 
 
c) pomoc při zvládání běžných úkonů péče o vlastní osobu:    
      - pomoc při oblékání a svlékání včetně speciálních pomůcek  
      - pomoc při přesunu na lůžko nebo vozík 
      - pomoc při vstávání z lůžka, ulehání, změna poloh 
      - pomoc při podávání jídla a pití 
      - pomoc při prostorové orientaci, samostatném pohybu ve vnitřním i vnějším prostoru 
d) pomoc při osobní hygieně nebo poskytnutí podmínek pro osobní hygienu: 
      - pomoc při úkonech osobní hygieny   
      - pomoc při základní péči o vlasy a nehty 
      - pomoc při použití WC 
 
e) zprostředkování kontaktu se společenským prostředím: 
     - podpora a pomoc při využívání běžně dostupných služeb a informačních zdrojů 
     - pomoc při obnovení nebo upevnění kontaktu s rodinou 
     - pomoc a podpora při aktivitách podporujících sociální začleňování osob 
 
f) sociálně terapeutické činnosti: 
     - socioterapeutické činnosti, jejichž poskytování vede k rozvoji nebo udržování 
osobních a sociálních schopností a dovedností podporujících sociální začleňování osob 
Např. Reminiscenční terapie – vychází z poznatku, že dlouhodobá paměť bývá 
zachována mnohem déle než paměť krátkodobá. Vzpomínky, vědomosti, zvyky uživatelů 
mohou být využity pro jejich sdílení s ostatními, vzájemné obohacení o životní zkušenosti, 
udržování mentální kondice, prožívání emocí. Podporujeme proto naše uživatele, aby si s 
sebou do zařízení přinášely věci, které patřily k jejich životu, např. obrázky, oblíbené 
knihy, ruční práce, fotografie, módní doplňky. S těmito pomůckami pak při reminiscenční 
terapii pracujeme. 
 
g) aktivizační činnosti: 
- volnočasové a zájmové aktivity (např. kuželky, kino, besedy, poslech hudby,…) 
- pomoc při obnovení nebo upevnění kontaktu s přirozeným sociálním prostředím 
(např. účast na akcích pořádaných jinými zařízeními podobného typu, Městem Jeseník…) 
- nácvik a upevňování motorických, psychických a sociálních schopností a dovedností 
Pravidelné cvičení – je využíváno pro obnovení a zachování pohybových dovedností a 
schopností uživatelů formou individuálního nebo skupinového cvičení uživatelů. 
Čtenářské chvilky – jsou určeny k relaxaci, je to posezení nad časopisy a knihami, ze 
kterých se předčítá. Oblíbené je čtení pověstí a bájí z okolí a další regionální literatura a 
tiskoviny.
Kavárnička – pravidelné posezení s uživateli, trénování paměti, povídání a besedy 
týkající se aktuálních událostí, výročí, svátků, ročních období nebo vycházejí z přání 
uživatelů. 
Cvičení jemné motoriky – procvičování rukou např. při psaní, mačkání molitanových 
míčků, masáže dlaně a ruky aj. 
Výtvarné činnosti – tvoření z papíru, modelování ze samoschnoucí hmoty, pletení, 
vyšívání, navlékání korálků aj. 
Duchovní péče - modlitební setkání s pastoračním asistentem či knězem mohou využít 
uživatelé, kteří mají zájem o poslech a výklad Božího slova a společnou modlitbu. Mohou 
se též zúčastnit mše svaté, která probíhá pravidelně jednou za 14 dní v pátek  
v Levandulové kavárně. 
Další aktivity: pomoc při úklidu svých věcí, zalévání květin, účast na organizovaných 
kulturních a společenských akcích nebo výletech, procházky po městě, posezení venku, 
návštěva kadeřnictví a obchodů. 
 
h) pomoc při uplatňování práv, oprávněných zájmů a při obstarávání osobních záležitostí: 
- pomoc při komunikaci vedoucí k uplatňování práv a oprávněných zájmů 
 
Zdravotní a ošetřovatelská péče:  
Lékařská péče je zajištěna prostřednictvím praktického lékaře, který do domova dochází 
1x týdně nebo podle potřeby. Uživatel si však může vybrat jiného ošetřujícího lékaře za 
předpokladu, že lékař souhlasí s návštěvní službou v domově, nebo kontroly zabezpečuje 
rodina v jeho ambulanci. Tyto podmínky si s lékařem domlouvá uživatel nebo rodina. Při 
akutním zhoršení zdravotního stavu, které vyžaduje okamžitou lékařskou péči, volá 
službu konající sestra RZP. 
Psychiatr do domova dochází 1x za 3 měsíce. Pokud dojde ke zhoršení zdravotního 
stavu, zajistí se převoz uživatele do ambulance zdravotní přepravní službou. 
Vyšetření a péče u ostatních lékařů specialistů (včetně nutriční péče) je zajišťována v 
jejich ambulancích, kam jsou uživatele dopraveni zdravotní dopravní službou. Podle 
potřeby je uživatelům zajištěn na vyšetření doprovod. Vítáme i spolupráci rodinných 
příslušníků na poskytování doprovodu. Ošetřovatelskou péči poskytuje zařízení 
prostřednictvím svého personálu. Tato péče je poskytována nepřetržitě 24 hodin, 7 dní v 
týdnu. 
Základní ošetřovatelská péče je zajišťována pracovníky v sociálních službách podle 
individuálních potřeb klientů. Odborná ošetřovatelská péče a ošetřovatelská rehabilitační 
péče je poskytována registrovanými všeobecnými sestrami na základě ordinace lékaře. 
Odborná rehabilitační péče je zajišťována rehabilitační pracovnicí, případně na odborném 
rehabilitačním pracovišti, na které je uživatel dopraven. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla poskytování služby jsou obsažena v interních předpisech – Pracovní postupy 
zaručující řádný průběh sociální služby, Pravidla soužití – domácí řád, Návštěvní řád, 
Pravidla pro výplatu vrate, Směrnice o úhradě za poskytované sociální služby, Směrnice 
pro podávání a vyřizování stížností. S Pravidly soužití (domácím řádem) a s předpisy, 
které souvisí s poskytováním služby, jsou uživatelé a jejich zástupci seznamování již při 
projednávání služby a při podpisu smlouvy. V průběhu pobytu jsou tato pravidla a 
směrnice uživatelů k dispozici ve společenských prostorech, na nástěnkách, dále u 
vedoucí zdravotně-sociálního úseku a u sociální pracovnice. Organizace má vypracované 
i další vnitřní předpisy, kterými se řídí činnost poskytovaných sociálních služeb: Provozní 
řád, Organizační řád, Standardy kvality sociálních služeb, pracovní postupy. S uvedenými 
předpisy jsou prokazatelným způsobem seznámeni všichni zaměstnanci organizace a 
jsou pro ně závazné.
 
 
c. Metody práce, plánování služby 
Při poskytování sociálně obslužné činnosti se pracovníci řídí vypracovanou metodikou, 
obsaženou ve vnitřních pravidlech – Pracovní postupy zaručující řádný průběh sociální 
služby. Přitom vycházíme z tradičních i moderních metod sociální práce, přičemž hlavní 
používanou metodou je přístup orientovaný na klienta. S tímto přístupem koresponduje 
individuální plánování služby a stanovování a naplňování osobních cílů uživatelů služby. 
Každý uživatel má svého klíčového pracovníka. Plánování služby probíhá ve spolupráci s 
konkrétními uživateli tak, aby byla zajištěna individualizace služby a aby uživatelé měli 
aktivní účast na jejím průběhu. Osobní plány, záznamy o průběhu služby a další potřebné 
údaje se vedou v písemné podobě (ručně nebo v PC). 
 
Stanovení individuálního plánu: 
Po uzavření smlouvy sestaví klíčový pracovník do jednoho měsíce od zahájení 
poskytování služby na základě dostupných informací prvotní individuální plán a předá 
potřebné informace pracovníkům v přímé péči. Během rozhovoru si klíčový pracovník 
ověřuje a doplňuje již získané informace o uživateli a snaží se je prohloubit. Čím více 
informací pracovník bude mít, o životě uživatele, o jeho zvycích a potřebách, tím lépe 
pochopí jeho chování, pocity, názory atd. a tím lépe se mu bude s uživatelem 
komunikovat. Uživatele nechá, aby sám svými slovy popisoval, nebo jinak vyjádřil, co 
očekává od pobytu v DpS, jaký cíl má pobyt splnit. Klíčový pracovník si po zahájení 
služby všímá potřeb uživatele, reaguje na informace pracovníků v přímé péči a na 
základě získaných informací a aktuální potřeby přehodnocuje individuální plán péče. 
Nejpozději je IP přehodnocen do 6 měsíců od sestavení.  
Plán obsahuje: 
a) Vyhodnocení potřebnosti poskytnutí sociální služby - sociální pracovnice 
b) Záznam ze sociálního šetření – sociální pracovnice 
c) Osobní profil – klíčový pracovník 
d) Popis potřebné podpory – klíčový pracovník 
e) Plán péče – klíčový pracovník 
f) 
Individuální plán – klíčový pracovník 
g) Hodnocení předešlého období – klíčový pracovník 
h) Formulář /souhlas/ o používání postranic v lůžku – individuálně  -  
koordinátorka směny PSS   + vrchní sestra 
Rizika stanovujeme pouze v případě, že nějaká jsou. Mohou být známá od počátku 
zahájení služby, nebo se mohou objevit postupně v průběhu poskytování služby. Je 
potřeba je zaznamenat a vždy popsat postup, jak rizikovou situaci individuálně řešit u 
daného uživatele. 
Spokojenost s poskytovanou službou je zjišťována formou dotazníkového šetření. 
Výsledky jsou využity jako podklad pro směrování poskytování služby.
 
 
 
 
d. Pravidla pro vyřizování stížností 
Směrnice pro podávání a vyřizování stížností je součástí Standardu č. 7.  
Uživatelé popř. jiné osoby (rodinní příslušníci, zákonní zástupci) jsou o možnosti podávat 
stížnosti, či vznášet připomínky ke kvalitě poskytované služby informováni při nástupu do 
zařízení. Stížnosti mohou být podávány ústně, písemně, anonymně i adresně. Mohou být 
také vkládány do schránek důvěry, které jsou umístěné na dostupných místech. Všechny 
stížnosti jsou evidovány a řešeny nejdéle do 30 dnů od doručení a stěžovatel je o 
výsledku šetření vyrozuměn. V případě nespokojenosti s vyřízením stížnosti v zařízení se 
stěžovatel může obrátit na zřizovatele (Město Jeseník, Odbor sociálních věcí a 
zdravotnictví, Karla Čapka 1147/10, Jeseník, Krajský úřad olomouckého kraje, odbor 
sociálních věcí, Jeremenkova 40b, 77911 Olomouc nebo Kancelář veřejného ochránce 
práv, Údolní 39, 602 00, Brno nebo Český helsinský výbor, Štefánikova 21, 150 00, Praha 
5. 
 
e. Pravidla pro ukončení služby 
Služba je vždy poskytována na základě smluvního vztahu. Důležitým ujednáním ve 
smlouvě je pro uživatele možnost ukončení smluvního vztahu. Domov pro seniory 
Jeseník může ukončit poskytování sociální služby jen z důvodů uvedených ve smlouvě. 
 
Smluvní vztah založený smlouvou může zaniknout: 
a) písemnou dohodou obou smluvních stran 
b) písemnou výpovědí 
 
Výpověď ze strany uživatele: 
1) Uživatel může smlouvu o poskytování sociální služby vypovědět bez udání důvodu. 
2) Výpověď uživatel podává písemně a výpovědní lhůta pro výpověď uživatelem činí 15 
kalendářních dní a počíná běžet dnem, ve kterém bylo písemné oznámení o výpovědi 
doručeno. Uplynutím výpovědní lhůty pozbývá smlouva platnosti. 
 
Výpověď ze strany poskytovatele: 
1) Poskytovatel může smlouvu vypovědět z následujících důvodů: 
a) jestliže uživatel hrubě porušuje své povinnosti vyplývající ze smlouvy. Za hrubé 
porušení smlouvy se považuje zejména: zamlčení výše příjmu nebo jeho změn a 
nezaplacení úhrady za ubytování a stravu, která je stanovena ve smlouvě. 
b) jestliže uživatel i po opětovném napomenutí hrubě poruší povinnosti, které vyplývají z 
Pravidel soužití (domácího řádu domova) 
c) jestliže nepříznivá sociální situace uživatele přestala být ve shodě s podmínkami 
okruhu osob poskytovatele a poskytovatel s ohledem na tuto skutečnost nemůže zajistit 
kvalitní poskytování služby 
d) jestliže osoba nevyužívá sjednané sociální služby. Za tuto skutečnost se považuje 
pobyt mimo domov (kromě pobytu – hospitalizace ve zdravotnickém zařízení), který 
překračuje v úhrnu 90 dní po sobě jdoucích, anebo 240 dní za kalendářní rok. 
 
2) Výpovědní lhůta pro výpověď danou poskytovatelem z důvodů uvedených činí jeden 
kalendářní měsíc a počíná běžet prvním dnem kalendářního měsíce, který následuje po 
měsíci, ve kterém bylo písemné oznámení o výpovědi doručeno druhé smluvní straně. 
Uplynutím výpovědní lhůty pozbývá smlouva platnosti. Ukončení poskytování sociální 
služby je učiněno vždy písemnou formou. Obě strany se mohou dohodnout formou 
dohody na jiném termínu vypovězení smlouvy.
 
 
 
f. Úhrady za služby, spoluúčast osoby blízké na úhradě 
Úhrada za poskytované sociální služby se skládá z úhrady: 
 
a) Ubytování 
b) Strava 
c) Péče 
 
Ubytování za jeden den činí: 
   
  v budově „A“: 
- jednolůžkový pokoj s lodžií 210,- Kč/den 
- jednolůžkový pokoj bez lodžie 200,- Kč/den 
- dvoulůžkový pokoj s lodžií 190,- Kč/den 
- dvoulůžkový pokoj bez lodžie 180,- Kč/den 
 
  v budově „B“: 
- jednolůžkový pokoj s balkónem 200 ,- Kč/den 
- jednolůžkový pokoj bez balkónu 190,- Kč/den 
- dvoulůžkový pokoj 180,- Kč/den 
 
 
Celodenní strava činí podle typy a druhu stavy 170,- Kč/den v rozsahu: 
(snídaně, dopolední svačina, oběd odpolední svačina, večeře, 2. večeře ( v rámci 
dodržování diabetické diety) 
 
Úhrada za péči se stanoví ve výši přiznaného příspěvku na péči. 
 
Úhrada za kalendářní měsíc se stanoví tak, že denní částka za ubytování a stravu se 
vynásobí počtem dní v měsíci. Pokud by uživateli po zaplacení úhrady za ubytování a 
stravu za kalendářní měsíc nezůstala částka alespoň 15% jeho příjmu, částka úhrady se 
sníží (§ 73 odst. 3 zákona č. 108/2006 Sb., o sociálních službách). 
Výše úhrady za poskytované služby je uvedena ve smlouvě o poskytování sociální 
služby. V případě, že uživateli nedostačují příjmy na zaplacení stanovené úhrady, mají 
možnost se na úhradě podílet formou finanční spoluúčasti rodinní příslušníci (podle § 71, 
odst. 3 zákona č. 108/2006Sb., o sociálních službách, ve znění pozdějších předpisů).
 
g. Další doplňující informace 
5. Fakultativní služby (jsou-li poskytovány) 
Individuální doprava uživatele 
Rychlovarná konvice na pokoji, lednička na pokoji 
Pedikůra – provedena zaměstnankyní CSS Jeseník
6. Prostory, materiální a technické vybavení (bezbariérovost) 
Domov pro seniory Jeseník je zařízení pobytové sociální služby a pro tyto účely má 
vytvořeny materiální, technické a hygienické podmínky. 
 
 
Počet pokojů a lůžek: 
 
Kapacita zařízení: 
lůžek celkem…………………………… 45 
počet pokojů jednolůžkových………… 27 
počet pokojů dvoulůžkových…….......... 9 
 
Rozložení pokojů a provozních prostor v jednotlivých částech centra: 
Ve starší části, budova B jsou pro službu DpS vyčleněny I. a II. nadzemní podlaží, ve III. 
NP se nachází služba DZR. 
Nová přístavba je tvořena propojovací částí, ve které se nachází kuchyň a jídelna a dále 
druhou obytnou budovou A. 
 
Budova B: 
(I. a II. nadzemní patro budovy) 
Počet pokojů jednolůžkových…………..16 
Počet pokojů dvoulůžkových…………….4 
 
Budova A: 
Počet pokojů jednolůžkových…………..11 
Počet pokojů dvoulůžkových…………….5 
 
Vybavení pokojů: 
Pokoje jsou vybaveny polohovacími lůžky, servírovacími jídelními stolky, toaletními křesly 
a skříněmi, uzamykatelnými nočními stolky, poličkami, židlemi, křesly a podle potřeby 
dalším potřebným vybavením (např.: zástěnami, hydraulickými zvedáky, závěsy mezi 
lůžky aj.). Osvětlení je zajištěno stropními, nástěnnými a stolními svítidly. Pokoje mají 
vlastní WC, koupelny s bezbariérovými sprchovými kouty a předsíňku.  
 
Společenský prostor: Společné prostory využívané k aktivnímu trávení volného času tvoří 
denní a společenské místnosti, vestibuly, čajové kuchyňky, centrální jídelna, hala, chodby 
a terasy. 
 
Pracovny zaměstnanců: 
Pracovny jsou vybaveny uzamykatelnými skříněmi, policemi, kartotékou, vyšetřovacím 
lůžkem, stolem, židlemi, odkládacím stolkem, umývadlem, lednicí a vozíkem na léky. 
 
Denní místnost zaměstnanců: 
Denní místnost je vybavena skříňkami, psacím stolem, PC, lednicí, sedací soupravou. 
 
Vedlejší provozní a pomocné místnosti: 
Vedlejšími provozními a pomocnými místnostmi jsou prádelna, žehlírna, dále provozní 
místnosti gastronomického provozu - přípravna zeleniny, sklady potravin, čistících a 
desinfekčních prostředků, chladírna, kuchyně, jídelna, čajová kuchyňka, šatna 
zaměstnanců a úklidové místnosti. 
 
Vybavení prádelny: Prádelna je vybavena a provozována tak, aby zabezpečila 
požadovanou kvalitu vypraného prádla. Prostor prádelny zahrnuje pracovní úseky pro 
praní, žehlení a opravy prádla, který je vybaven pračkami, sušičkami, žehlícím lisem, 
šicím strojem, pracovními stoly, žehličkami a regály. 
 
Vlastní kuchyň: Kuchyně je vybavena varnými kotli, sporáky, konvektomatem, výhřevnými 
vozíky pro uchování teploty jídla, kráječi, robotem, pracovními stoly, chladícím zařízením, 
varnými stoličkami, vzduchotechnikou, tabletovým systémem. 
 
Bezbariérovost: Prostředí domova je přizpůsobeno tak, aby přesuny v rámci zařízení byly 
pro uživatele co nejsnazší a nejbezpečnější. Pro tyto účely jsou zajištěny bezbariérové 
vstupy do místností, na chodby i do venkovního prostředí. K dispozici je dostatek 
pomůcek pro imobilní uživatele - madla, úchyty, zábradlí, výtahy, zvedací židle, zvedáky, 
chodítka, invalidní a transportní vozíky, rehabilitační pomůcky, prvky pro usnadnění 
orientace – výrazné označení místností, označené schody, směrovky. Zařízení má dva 
osobní výtahy (pro 6 osob). Dalším vybavením jsou sprchová lůžka, polohovací postele, 
rehabilitační a elektroterapeutické pomůcky.
 
 
Zpracoval: Bc. Andrea Stefanakisová 
Schválil:    Ing. Jan Rotter
Dne:  11.10.2021 
 
