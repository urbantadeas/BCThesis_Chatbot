- 1 -
DOMOV DŮCHODCŮ VELKÉ HAMRY
příspěvková organizace
468 45  Velké Hamry 600
IČ: 712 200 03
POPIS REALIZACE POSKYTOVÁNÍ SOCIÁLNÍ SLUŽBY
DOMOV PRO SENIORY
1. ÚVOD
1.1 Domov důchodců byl uveden do provozu v roce 1984. V letech 2006-2008 proběhla 
kompletní rekonstrukce a modernizace zařízení.
1.2 Budova domova je umístěna v klidné lokalitě města Velké Hamry. Domov je obklopen 
přírodou, z přilehlé zahrady či terasy je krásný výhled na město a okolí.
1.3 Objekt má hlavní čtyřpodlažní budovu a dvě třípodlažní budovy. Ve vzájemně propojených 
budovách jsou jednolůžkové a dvojlůžkové pokoje, které mají vlastní sociální zařízení. 
2. CÍLOVÁ SKUPINA
2.1 Služba je určena seniorům, kteří dosáhli důchodového věku 65+, pobírají starobní či plný 
invalidní důchod a kteří z důvodu snížené soběstačnosti v důsledku onemocnění či věku, jsou 
částečně či zcela nesoběstační v základních životních dovednostech.
2.2 Dále je služba určena seniorům s tělesným postižením, nebo trvalými změnami 
zdravotního stavu, kterým není možné potřebnou pomoc a péči zajistit prostřednictvím 
terénní pečovatelské služby ani rodinou. 
- 2 -
2.3 SLUŽBU NELZE POSKYTNOUT

Osobám, jejichž zdravotní stav vyžaduje poskytování akutní zdravotní péče v lůžkovém 
zdravotnickém zařízení.

Osobám, které nespadají do cílové skupiny.

Osobám, které mají diagnózu Alzheimerovy demence a žádají službu. Pokud však dojde 
ke zhoršení zdravotního stavu stávajícího uživatele sociální služby, nebude s ním služba 
z tohoto důvodu ukončena.

Osobám s infekční chorobou.

Osobám, které mohou ohrozit nebo ohrožují sebe a okolí pro akutní nebo 
nestabilizovanou duševní nemoc.

Osobám se závislostí na alkoholu, drogách a jiných návykových látkách.

Osobám, které službu odmítají.

Službu nelze poskytnout, je-li naplněna kapacita zařízení.

Službu nelze poskytnout osobě v terminálním stavu.
3. KAPACITA SLUŽBY A PROSTŘEDÍ, VE KTERÉM JE SLUŽBA POSKYTOVÁNA 
3.1 Maximální kapacita uživatelů a lůžek je v počtu osob 133.
3.2 Celá budova domova je plně bezbariérová. Domov má tři vzájemně propojené budovy. 
V budově jsou 2 osobní a 2 nákladní výtahy.
3.3 Uživatelé jsou ubytování v 65 jednolůžkových a ve 34 dvoulůžkových pokojích. Pokoje jsou 
standardně vybaveny lůžkem, nočním stolkem, šatní skříní, křeslem, jídelním stolem.  
3.3 Uživatel služby má možnost si pokoj dovybavit vlastními doplňky – poličky, botník, věšák, 
malá skříňka, obrázky, fotografie, křeslo.
3.4 V budově je k dispozici: hlavní jídelna, knihovna, terasa, kavárna, místnost pro kadeřnici a 
pedikérku, každé oddělení má vlastní malou jídelnu – společenskou místnost s malou 
kuchyňkou.
4. NABÍZENÉ ČINNOSTI
4.1 Mezi základní poskytované činnosti patří:

Poskytování ubytování (úklid, praní, drobné opravy ložního a osobního prádla, žehlení)

Poskytování stravování (rozsah poskytované stravy – snídaně, svačina, oběd, večeře a 
u diabetiků druhá večeře)

Pomoc při zvládání běžných úkonů péče o vlastní osobu (pomoc při oblékání, 
přinesení jídla a pomoc při podávání jídla, pomoc při použití WC)

Pomoc při osobní hygieně a poskytnutí podmínek pro osobní hygienu (pomoc při 
denní hygieně, koupání)

Poskytování ošetřovatelské péče, pokud je potřebná (podávání léků, aplikace 
subkutánních a muskulárních injekcí, ošetřování ran, polohování)
- 3 -

Zajištění lékařské péče (do domova dochází smluvní praktický lékař 1x týdně, případně 
dle potřeby, k případným dalším odborným vyšetřením je uživatel objednán do 
zdravotnických zařízení, odvoz je zajištěn sanitou)

Zprostředkování kontaktu se společenským prostředím
(pravidelné pořádání 
kulturních akcí, zajištění pravidelných bohoslužeb Římskokatolické církve)

Podpora a pomoc při využívání běžné dostupných služeb (domov zabezpečuje pro své 
uživatele nákup léků, v domově je pravidelně 3x týdně otevřena kavárna s bufetem, 
pravidelně je dodavateli zajišťován prodej drogerie, ošacení a obuvi)

Sociálně terapeutické činnosti, organizování a poskytování zájmových činností a 
kulturních programů (pořádání kulturních a sportovních akcí, hraní kuželek, pořádání 
přednášek, možnost využití knihovny, v domově je ergoterapeutické dílna, ve které 
mohou uživatelé trávit volný čas při práci s keramikou, papírem, korálky či dalšími 
různými materiály, pravidelné trénování paměti, hudební odpoledne)

Poskytování základního sociálního poradenství (sociální pracovnice radí a pomáhají 
uživatelům 
v sociálních 
záležitostech, 
srozumitelné 
vysvětlování 
případných 
legislativních změn či smluvního vztahu)

Aktivizační činnost (procvičování základních lidských činnosti s cílem udržet 
soběstačnost uživatele a to zejména v oblasti hygieny, stravování, oblékání a 
duševního zdraví)

Pomoc při uplatňování práv, oprávněných zájmů a při obstarávání osobních 
záležitostí (řešení sociálně právních problémů a poradenství, obstarávání nebo pomoc 
při vyřizování osobních záležitostí uživatelů, sestavování individuálních plánů uživatelů)

Rehabilitace (rehabilitační péči zajišťuje rehabilitační sestra domova na základě 
indikace ošetřujícího lékaře)
·                      
·             5. JEDNÁNÍ SE ZÁJEMCEM O SLUŽBU
5.1 Způsoby zveřejňování informaci – informace o našem domově může široká veřejnost 
získat na našich webových stránkách: www.dd-velkehamry.cz , kde je možné zároveň 
shlédnout krátký prezentační film o našem domově. Další informace lze získat z informačního 
letáku, který je umístěn na chodbách našeho domova na každém úseku služeb, leták je rovněž 
k dispozici u obvodních lékařů, na obecních úřadech a v nemocnici Tanvald. Další podrobné 
informace je možné získat z Manuálu pro budoucí uživatele, který je k dispozici na našich 
webových stránkách nebo jej lze získat v kanceláři sociálních pracovnic. Důležité informace lze 
získat z kontaktu s našimi pracovníky přímo v našem domově.
- 4 -
6. UZAVÍRÁNÍ SMLOUVY O POSKYTNUTÍ SOCIÁLNÍ SLUŽBY
6.1 Smlouva je uzavírána písemně v den přijetí do domova. Uživateli je nejprve vždy seznámen 
s vlastním obsahem smlouvy a se všemi přílohami, které jsou nedílnou součástí smlouvy –
Domácí řád, Podklady k úhradě a sjednané fakultativní služby.
7. ÚHRADA ZA POSKYTOVÁNÍ SOCIÁLNÍ SLUŽBY
7.1 Služba Domov pro seniory patří podle zákona č. 108/2006 Sb. o sociálních službách mezi 
služby poskytované za úhradu. Úhradu nákladů za poskytování sociálních služeb hradí uživatel 
ve výši sjednané ve smlouvě. Úhrada nákladů za poskytování sociální služby je složena 
z úhrady za ubytování a z úhrady za stravu.
7.2 Výše úhrady se stanovuje dle Vyhlášky č. 505/2006 Sb. ve znění pozdějších předpisů. Cena se 
stanovuje na 1 den, každý měsíc proto vyjde jiná úhrada.
7.3 Ze zákona musí každému uživateli zůstat 15 %  z jeho pravidelných příjmů. Pokud má uživatel nízký 
důchod, má nárok na snížení výše úhrady. V tomto případě nám musí doložit výši svých příjmů.
7.4 Cena za ubytování obsahuje následující služby: ubytování, spotřeba elektrického proudu, 
spotřeba vody, úklid, praní a žehlení, drobné opravy ložního a osobního prádla.
7.5 Cena za stravu obsahuje částku ve výši stanovené stravovací jednotky (hodnota potravin) 
včetně souvisejících provozních nákladů.
7.6 Uživatel, kterému byl přiznán příspěvek na péči dle zákona č. 108/2006 Sb. o sociálních 
službách, hradí kromě úhrad za pobyt a stravu také náklady za poskytovanou péči a to ve výši 
přiznaného měsíčního příspěvku.
7.7 Uživatel může dále hradit fakultativní služby, a to v případě, že je využívá. Fakultativní 
služby jsou služby poskytované uživatelům v domově nad rámec běžných služeb nebo 
základních činností sjednaných ve smlouvě o poskytování sociální služby nebo v dodatku 
k uzavřené smlouvě. 
7.8 Fakultativní služby jsou služby, z nichž poskytovateli sociální služby plyne úhrada nákladů. 
Tyto náklady hradí v plné výši uživatel. Cena za poskytované fakultativní služby je předmětem 
dohody mezi poskytovatelem sociální služby a uživatelem. Na úhrady fakultativních služeb se 
nevztahuje zákonná povinnost zachování minimálního zůstatku vlastních příjmů uživatele 
pobytových služeb. Fakultativní služby hradí uživatel sám ze zůstatku vlastních příjmů či úspor.
7.9 S druhy poskytovaných fakultativních služeb a ceníkem za tyto služby je uživatel seznámen 
při nástupu do domova.
- 5 -
8. STÍŽNOSTI
8.1 Pokud má uživatel potřebu si stěžovat a to na cokoliv, může tak učinit ústně u kteréhokoliv 
pracovníka, písemně nebo svou stížnost vhodit do schránky, která je na každém oddělení. 
Každá stížnost je pečlivě prošetřena.
8.2 Stížnost může být adresována i zřizovateli – Krajský úřad Libereckého kraje, Odbor 
sociálních věcí, U Jezu 642/2a, 461 80 Liberec 2.
8.3 Stížnosti na kvalitu poskytovaných sociálních služeb může uživatel či rodinní příslušníci 
přednést na Úřad práce, krajská pobočka v Liberci, Dr. Milady Horákové 580/7, 460 01  
Liberec.
   
9. DŮVODY UKONČENÍ POSKYTOVÁNÍ SOCIÁLNÍ SLUŽBY
9.1 K ukončení smlouvy dochází v těchto případech:

Uživatel zemřel

Na základě oboustranné dohody mezi uživatelem a poskytovatelem

Na základě výpovědi ze strany uživatele (lze i bez udání důvodů)

Na základě výpovědi ze strany poskytovatele sociální služby – na základě hrubého 
porušení povinností vyplývajících ze smlouvy nebo na základě opakovaného 
porušování kolektivního soužití, např. opakované nadužívání alkoholu a jiných 
návykových látek a chováním, které obtěžuje další uživatele domova
10. ÚZEMNÍ PŮSOBNOST SOCIÁLNÍ SLUŽBY
10.1 Územně je služba poskytována seniorům žijícím v Libereckém kraji.
Velké Hamry 1.12.2013
                                                       
                                                                                                                  Jitka Semencová
                                                                                                               ředitelka organizace
