Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 1. 3. 2024 
 
Název poskytovatele
Domov pro Seniory Radkova Lhota p. o.
Název služby
Domov pro seniory
§
49
Působnost služby
Olomoucký kraj a jiné
1. Veřejný závazek 
a. Poslání  
Domov pro seniory Radkova Lhota, p. o. - Posláním služby Domov pro seniory je poskytnout 
bezpečné, kvalitní a důstojné životní podmínky uživatelům služeb, kteří vzhledem ke svému věku 
a zdravotnímu stavu nemohou žít ve svém přirozeném prostředí, na základě jejich individuálních 
potřeb a s důrazem na jejich důstojnost.
 
b. Cíle 
Cíle služby: 
- 
Zachovávat a zlepšovat návyky uživatelů a jejich soběstačnost dle jejich možností. 
- 
Zajišťovat dodržování základních lidských práv uživatelů. 
- 
Udržovat a zlepšovat zdravotní stav a celkovou psychickou a fyzickou kondici uživatelů 
prostřednictvím aktivizačních a volnočasových činností. 
- 
Podporovat účast uživatelů na společenském životě a kontakt uživatelů s rodinou, známými 
a vrstevníky. 
- 
Poskytovat službu kvalitně prostřednictvím odborně vyškoleného personálu. 
- 
Rozvíjet kvalitu ubytování, stravování, estetiku a bezpečí prostředí. 
Cíle poskytované sociální služby vycházejí z osobních cílů uživatelů služby, které jsou 
formulovány v rámci individuálního plánování služby. Konkrétní kroky k naplnění cílů jsou 
uvedeny v individuálním plánu služby.
 
c. Cílová skupina (okruh osob, pro které je služba určena a pro které určena není) 
Domov pro seniory je určen pro osoby se sníženou soběstačností zejména z důvodu věku. 
 
Věková struktura cílové skupiny: 
- 
Od 55 let výše. 
 
Okruh osob, kterým je služba poskytována: 
- 
osobám se sníženou soběstačností z důvodu věku, jejichž situace vyžaduje pravidelnou 
pomoc jiné fyzické osoby. 
- 
osobám mladším, které byly dosud přijaté, bude i nadále poskytována péče, pokud se pro 
ně nenajde vhodnější služba. 
 
Kdy službu nelze poskytnout: 
- 
zájemce žádá o jiný typ sociální služby, než jakou poskytujeme, 
- 
zájemce není naší cílovou skupinou, 
- 
chování osoby by z důvodu duševní poruchy závažným způsobem narušovalo kolektivní 
soužití, 
- 
osobám závislým na návykových látkách, kdy mohou ohrozit druhé i sebe,
- 
osobám, jejichž zdravotní stav vyžaduje poskytnutí péče ve zdravotnickém zařízení, 
- 
osobám s infekčním onemocněním.
 
d. Zásady poskytování sociální služby 
Hlavní zásady poskytované sociální služby: 
- 
zachováváme lidskou důstojnost uživatele – volíme vlídný a srozumitelný přístup, 
dodržujeme zásady společenského chování, respektujeme přání, rozhodnutí a způsob 
komunikace uživatele služby, vážíme si sebe navzájem 
- 
naše pomoc vychází z individuálně určených potřeb uživatele - naše podpora a pomoc 
začíná tam, kde končí síly uživatele 
- 
naše pomoc působí na uživatele aktivně – zapojujeme zástupce zvolených uživatel do 
chodu zařízení – výbor uživatelů, stravovací komise 
- 
podporujeme rozvoj samostatnosti a nezávislosti uživatelů – podporujeme uživatele 
v samostatném rozhodování 
- 
podporujeme sociální začleňování uživatelů – podporujeme kontakt uživatelů s přirozeným 
prostředím, rodinou, účast na společenském životě 
- 
službu poskytujeme v zájmu uživatele a v náležité kvalitě – klademe důraz na vzdělávání 
pracovníků a profesionální přístup 
- 
službu poskytujeme takovými způsoby, aby bylo vždy důsledně zajištěno dodržování 
lidských práv a základních svobod uživatele – usilujeme o vytváření podmínek, v nichž 
uživatelé našich služeb mohou naplňovat svá práva
2. Jednání se zájemcem o službu, vstup uživatele do služby 
- 
Jednání se zájemcem o službu je rozhovor, v němž se mísí prvky pomáhající a podpůrné s 
prvky kontrolními a posuzujícími. Jednání je klíčem k budoucí spolupráci. Jednání se 
zájemcem o službu je zpravidla prvním krokem k navázání budoucí spolupráce mezi 
zájemcem a poskytovatelem sociální služby. 
- 
Zájemce může získat informace prostřednictvím osobního kontaktu se sociální pracovnicí, 
telefonicky, e-mailem, nebo prostřednictvím sociálního šetření provedeném v místě 
aktuálního pobytu zájemce. 
- 
Sociální pracovnice, která je pověřena jednat se zájemcem o sociální službu, zjišťuje, čeho 
chce zájemce prostřednictvím služby dosáhnout. Seznámí zájemce s posláním, cíli a 
zásadami služby DpS. 
- 
Na přání zájemce, se jednání může účastnit rodina, či opatrovník, který jedná v jeho zájmu. 
Rozhovor se však vede výhradně se zájemcem. 
- 
Informace o službách jsou zájemci o službu poskytovány tak, aby se mohl rozhodnout, zda 
jí využije či nikoliv. Forma podávaných informací se uzpůsobuje schopnostem zájemce 
porozumět. 
- 
Při jednání se zájemcem je zjišťováno a domlouváno, jaká služba bude poskytována, v 
jakém rozsahu, za jakou cenu, ve které budově Domova. 
- 
Na konci jednání sociální pracovnice prostřednictvím kontrolních otázek zjišťuje, že 
jednání, které proběhlo i výsledek jednání je v souladu s jeho vůlí.  
- 
Zájemci je nabídnuta prohlídka zařízení. 
 
Žádost o poskytnutí sociální službu přijímáme na dobu neurčitou. 
 
Přijatá vyplněná žádost o umístění je zaevidovaná na podatelně pod číslem jednacím a zadána do 
programu Cygnus 2. Žádost je posuzována a bodována komisí, která zasedá každých 14 dnů. Do 
14 dnů, po zasedání komise, vyrozumí sociální pracovnice zájemce písemně o výsledku posouzení 
žádosti a jeho zařazení či nezařazení do pořadníku, nebo evidence žádostí. 
 
Žádosti zařazené v pořadníku jsou v souladu s článkem IV bod 5 „Pravidel pro zajištění činnosti v 
zařízeních sociálních služeb zřízených Olomouckým krajem“ hodnoceny dle systému hodnotících 
kritérií určujících pořadí naléhavosti přijetí do pobytových zařízení sociálních služeb zřizovaných 
Olomouckým krajem. 
 
Postup před příjmem nového uživatele a vstup uživatele do služby 
V případě, že se uvolní místo v Domově, osloví sociální pracovnice po dohodě s vrchní sestrou 
zájemce o službu, který je v pořadníku jako první dle bodového kritéria a provedou osobně v místě 
pobytu zájemce sociální šetření. Se zájemcem je projednán podrobný postup přijetí do Domova. 
Jsou zjišťována zájemcova očekávání, požadavky a jeho velký osobní cíl. Informace jsou 
zaznamenávány do Inventáře potřeb uživatele – z jednání se zájemcem o sociální službu. 
Zájemce, případně jeho opatrovník, obdrží k prostudování vzor Smlouvy o poskytování sociální 
služby, Domácí řád a další potřebné informace (informace o možnostech podání stížnosti, 
informace o úhradách za službu, seznam věcí k nástupu). 
V den nástupu uživatele do Domova je přítomna sociální pracovnice, klíčový pracovník (pověřený 
zástupce) a vrchní sestra (pověřený zástupce). Sociální pracovnice uživatele přivítá a doprovodí na 
pokoj, kde jej seznámí s klíčovým pracovníkem. Klíčový pracovník se uživateli představí a 
vysvětlí, kdo je a jakou úlohu má v poskytování sociální služby. 
S uživatelem je v den nástupu uzavřena Smlouva o poskytování sociální služby podle § 91 zákona 
č. 108/2006 Sb., o sociálních službách, ve dvojím provedení (1x uživatel, 1x poskytovatel), 
případně ve trojím, je-li smlouva uzavírána s opatrovníkem uživatele (1x uživatel, 1x poskytovatel 
a 1x opatrovník). Uživatel je znova seznámen s Domácím řádem. Klíčový pracovník uživatele 
seznámí s prostředím a chodem Domova, spolu pak zrevidují Inventář potřeb a dohodnou se na 
prvním nastavení služby.
3. Popis služby 
a. Naplnění základních činností ze zákona 
Obyvatelům našeho Domova poskytujeme pomoc při těchto základních činnostech: 
a)  poskytování ubytování, 
b)  poskytování stravy, 
c)  pomoc při zvládání běžných úkonů péče o vlastní osobu, 
d)  pomoc při osobní hygieně nebo poskytnutí podmínek pro osobní hygienu, 
e)  zprostředkování kontaktu se společenským prostředím, 
f)  sociálně terapeutické činnosti, 
g)  aktivizační činnosti, 
h)  pomoc při uplatňování práv, oprávněných zájmů a při obstarávání osobních záležitostí. 
 
Domov pro seniory zajišťuje při poskytování sociálních služeb základní činnosti v rozsahu těchto 
úkonů: 
 
a) poskytnutí ubytování: 
1. ubytování, 
2. úklid, praní a drobné opravy ložního a osobního prádla a ošacení, žehlení, 
 
b) poskytnutí stravy: 
zajištění celodenní stravy odpovídající věku, zásadám racionální výživy a potřebám dietního 
stravování, minimálně v rozsahu 3 hlavních jídel,
c) pomoc při zvládání běžných úkonů péče o vlastní osobu: 
1. pomoc při oblékání a svlékání včetně speciálních pomůcek, 
2. pomoc při přesunu na lůžko nebo vozík, 
3. pomoc při vstávání z lůžka, uléhání, změna poloh, 
4. pomoc při podávání jídla a pití, 
5. pomoc při prostorové orientaci, samostatném pohybu ve vnitřním i vnějším prostoru, 
 
d) pomoc při osobní hygieně nebo poskytnutí podmínek pro osobní hygienu: 
1. pomoc při úkonech osobní hygieny, 
2. pomoc při základní péči o vlasy a nehty, 
3. pomoc při použití WC, 
 
e) zprostředkování kontaktu se společenským prostředím: 
1. podpora a pomoc při využívání běžně dostupných služeb a informačních zdrojů, 
2. pomoc při obnovení nebo upevnění kontaktu s rodinou a pomoc a podpora při dalších aktivitách 
podporujících sociální začleňování osob, 
 
f) sociálně terapeutické činnosti: 
socioterapeutické činnosti, jejichž poskytování vede k rozvoji nebo udržení osobních a sociálních 
schopností a dovedností podporujících sociální začleňování osob, 
 
g) aktivizační činnosti: 
1. volnočasové a zájmové aktivity, 
2. pomoc při obnovení nebo upevnění kontaktu s přirozeným sociálním prostředím, 
3. nácvik a upevňování motorických, psychických a sociálních schopností a dovedností, 
 
h) pomoc při uplatňování práv, oprávněných zájmů a při obstarávání osobních záležitostí: 
pomoc při komunikaci vedoucí k uplatňování práv a oprávněných zájmů.
 
 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
Domácí řád obsahuje základní pravidla, podle kterých je sociální služba Domov pro seniory 
poskytována. Sociální pracovnice seznamuje zájemce srozumitelným způsobem s Domácím řádem 
před uzavřením Smlouvy o poskytování sociální služby. Po vstupu do sociální služby dostává 
uživatel informace z Domácího řádu od svého klíčového pracovníka. Domácí řád je k dispozici 
uživatelům na nástěnkách jednotlivých oddělení.
 
 
c. Metody práce, plánování služby 
Smyslem Individuálního plánování služby (dále jen IP) je dohoda mezi uživatelem a 
poskytovatelem (klíčovým pracovníkem) v souladu s posláním a cílem poskytovatele. IP je 
základem plánování průběhu sociální služby a umožňuje pojmenovat cíle a potřeby uživatele a 
najít nejlepší možnou cestu k jejich naplnění.  
Individuální plánování služby začíná již ve fázi jednání se zájemcem o službu, sociální 
pracovnice zjišťuje první potřeby a velký osobní cíl. Na základě těchto informací sestavuje se 
zájemcem Inventář potřeb uživatele. Cílem tohoto Inventáře je základní nastavení služby a sladění 
představ budoucího uživatele s možností naší služby. 
Zásady pro individuální plánování průběhu služby 
- 
Východiskem pro plánování služby je individuální přístup, kdy zjišťujeme potřeby, zájmy, 
cíle a přání uživatele s ohledem na jedinečnost jeho osoby. 
- 
Každý uživatel má svého klíčového pracovníka.
- 
Službu plánujeme a hodnotíme vždy společně s uživatelem, který je pro nás rovnocenným 
partnerem. 
- 
Sociální služba je poskytována podle dohodnutých Plánů služby. 
- 
Plánováním se snažíme u uživatele udržet a rozvíjet soběstačnost a dát mu možnost žít 
běžným způsobem života na jaký byl zvyklý. 
- 
Uživatele podporujeme v jeho nezávislosti, aktivitě, neděláme to, co je schopen si zajistit 
sám, pouze poskytujeme dopomoc. 
Plánování služby a Plán péče 
- 
Domov má zpracovanou metodiku Individuálního plánování, kde jsou popsané postupy 
individuálního plánování s uživateli a zainteresovaní pracovníci Domova a jejich 
kompetence a úloha v individuálním plánování. Každý uživatel má svého klíčového 
pracovníka, který se uživateli v den nástupu představí a vysvětlí, kdo je a jakou má úlohu 
v poskytování sociální služby. O individuálním plánování se vedou písemné záznamy.
 
d. Pravidla pro vyřizování stížností 
Případné stížnosti, podněty a připomínky může uživatel sdělit kdykoli: 
- 
Ústně u kohokoliv z pracovníků domova, kteří problém zaznamenají a předají řediteli 
domova k řešení. 
- 
Písemně komukoliv z pracovníků, kteří jej předají řediteli Domova nebo do označené 
schránky, která je umístěna v hlavním vchodu v přízemí nebo na odděleních hlavní 
budovy jako “schránka pro podání stížností“. 
- 
Písemně na nástěnce na každém patře Domova. /kniha přání a stížností/ a dále sešit 
stížností a chvály na připravovanou stravu umístěný na nástěnce hlavní jídelny. 
- 
Anonymně do výše uvedených schránek 
Schránky vybírá pravidelně ředitel Domova. Stížnosti, podněty i připomínky řeší ředitel Domova. 
 
e. Pravidla pro ukončení služby 
VÝPOVĚDNÍ DŮVODY A VÝPOVĚDNÍ LHŮTY 
 1. Uživatel může smlouvu vypovědět bez udání důvodu. Výpovědní lhůta pro výpověď uživatelem 
činí 1 měsíc, pokud není písemně dohodnuto jinak. Výpověď musí být dána písemně a doručená 
poskytovateli, jinak je neplatná. Výpovědní lhůta začíná běžet prvním dnem kalendářního měsíce 
následujícího po kalendářním měsíci, v němž byla tato výpověď poskytovateli doručena. 
2. Ke dni ukončení pobytu je uživatel povinen uhradit veškeré vzniklé nedoplatky spojené s pobytem. 
Poskytovatel může smlouvu vypovědět pouze z těchto důvodů: 
a) Jestliže uživatel hrubě porušuje své povinnosti vyplývající ze smlouvy. Za hrubé porušení 
smlouvy se považuje zejména: 
  1. zamlčení výše příjmu nebo jeho změn, pokud byla úhrada za ubytování a stravu stanovena podle 
odst. 2 čl. V. smlouvy nebo pokud uživatel úhradu za ubytování a stravu neplatil podle odst. 3 
čl. V. Smlouvy,  
    2. nezaplacení úhrady, byl-li uživatel povinen platit úhradu podle  čl. V. Smlouvy. 
b) jestliže uživatel i po opětovném napomenutí hrubě poruší povinnosti, které mu vyplývají 
z Domácího řádu Domova. 
3. Výpovědní lhůta pro výpověď danou poskytovatelem z důvodů uvedených v odst. 2 písm. a) a b) 
článku VIII. smlouvy činí 1 měsíc a počíná běžet prvním dnem kalendářního měsíce následujícího po 
kalendářním měsíci, v němž byla tato výpověď uživateli doručena. 
4. Poskytovatel je povinen uživateli ke dni ukončení Smlouvy předložit závěrečné vyúčtování a vrátit 
případný přeplatek.
 
 
 
 
 
f. Úhrady za služby, spoluúčast osoby blízké na úhradě 
 
Přehledová tabulka úhrad a finančních kompenzací od 1. 3. 2024 dle  
Vyhlášky č. 505/2006 Sb., kterou se provádějí některá ustanovení zákona o sociálních 
službách, 
 ve znění pozdějších předpisů 
 
Druh sociální služby – Domovy pro seniory (§ 49 zákona č. 108/2006 Sb., o sociálních 
službách) 
 
Pokoj 
Denní (Kč) 
Měsíční (Kč) 
  
1 - lůžkový 
 s příslušenstvím
Strava 
228,- 
Strava 
6 840,- 
Ubytování 
305,- 
Ubytování 
9 150,- 
Celkem 
533,- 
Celkem 
15 990,- 
 
1 - lůžkový 
bez příslušenství
Strava 
228,- 
Strava 
6 840,- 
Ubytování 
295,- 
Ubytování 
8 850,- 
Celkem 
523,- 
Celkem 
15 690,- 
 
2 - lůžkový 
bez příslušenství
Strava 
228,- 
Strava 
6 840,- 
Ubytování 
275,- 
Ubytování 
8 250,- 
Celkem 
503,- 
Celkem 
15 090,- 
 
3 a vícelůžkový 
bez příslušenství
Strava 
228,- 
Strava 
6 840,- 
Ubytování 
265,- 
Ubytování 
7 950,- 
Celkem 
493,- 
Celkem 
14 790,- 
 
 
Součástí úhrady za pobyt za kalendářní měsíc je dle §73, odst. 4, zákona č.108/2006 Sb. o 
sociálních službách, i celý příspěvek na péči.  
Výše příspěvku na péči (měsíčně) 
I. stupeň 
lehká závislost 
    880,- Kč 
II. stupeň 
středně těžká závislost 
 4 400,- Kč 
III. stupeň 
těžká závislost 
12 800,- Kč 
IV. stupeň 
úplná závislost 
19 200,- Kč 
 
FINANČNÍ KOMPENZACE za 1 den nepřítomnosti 
   Strava = hodnota potravin 
120  Kč/den 
Finanční kompenzace za 1 den nepřítomnosti činí:             120  Kč/den              
+ poměrná část příspěvku na péči (PNP) 
PNP ve výši:      880,- měsíčně               
  29,33 Kč/den 
PNP ve výši:   4 400,- měsíčně               
146,67 Kč/den 
PNP ve výši:  12 800,- měsíčně                 
426,67 Kč/den 
PNP ve výši:  19 200,- měsíčně                                        640,00 Kč/den 
 
Výše minimálního kapesného od 1.1.2007 se dle §73, odst. 3, zákona č. 108/2006 Sb. o sociálních 
službách, stanovuje částkou 15% z celkového příjmu. 
g. Další doplňující informace 
4. Fakultativní služby (jsou-li poskytovány) 
 
 
Ceník fakultativních služeb platný od 1.3.2024 
 
 
Název činnosti 
Úhrada 
Doprava pro soukromé účely – cena za 1 km 
10 Kč 
Užívání vlastních spotřebičů (Kč/ měsíc):  
lednice 
70 Kč 
mikrovlnná trouba 
26 Kč 
televize  
53 Kč 
počítač 
45 Kč 
Malé spotřebiče: 
 
rychlovarná konvice 
30 Kč 
fén, rádio, nabíječka na mobil  
15 Kč 
jiné zde nespecifikované elektrospotřebiče 
                     30 Kč 
Černobílý tisk strana A4  
        2 Kč/ ks 
Černobílý tisk strana A4 oboustranně nebo fotokopie 
        4 Kč/ ks 
Barevný tisk  strana  A4 
        4 Kč/ ks
Barevný tisk  strana  A4 oboustranně nebo fotokopie
        7 Kč/ ks
Vytištění čtvrtletníku „Lhotské listy“ 
        30 Kč/ ks  
Vytištění jídelníčku pro potřeby uživatele 
                        2 Kč/ ks 
Telefonní hovory (výpis z telefonní ústředny) 
dle nákladů 
Hostinský pokoj 
             200 Kč/ osoba /noc 
Poskytnutí prostoru pro soukromé akce uživatelů 
             100 Kč /akce 
 
Dne: 16.2.2024 
 
 
Schválila: Mgr. Dana Pátková 
Ředitelka  
5. Prostory, materiální a technické vybavení (bezbariérovost) 
- 
Přístup do jednotlivých pater budovy je bezbariérový. Prostory jsou vybaveny pro péči o 
osoby schopné chůze, osoby s omezenou schopností pohybu, případně osoby trvale 
upoutané na lůžko. Celková kapacita pro tuto službu je 81 lůžek. 
- 
Domov má zabydlené společenské prostory sloužící k běžným životním činnostem. 
- 
Ubytování je poskytováno v 1, 2, 3, 4 lůžkových pokojích. 
- 
K dispozici jsou společenské místnosti, místa pro odpočinek, pro sledování televizních 
programů a ergoterapii. V provozu je pedikúra a holič. 
- 
Zdravotně – ošetřovatelské služby jsou prováděny v ordinační místnosti a patrových 
sesternách  
- 
Hygienu lze provádět v bezbariérových koupelnách se sprchovými kouty.  
- 
Strava je připravována ve vlastní kuchyni a je podávána na hlavní jídelně a patrových 
jídelnách. Pro imobilní uživatele je strava dovážena na jednotlivé oddělení přímo na 
pokoje.  
- 
K přípravě vlastní stravy je k dispozici kuchyňka na II. patře. 
- 
Domov má svou vlastní prádelnu a žehlírnu  
- 
Jednotliví pracovníci mají k dispozici odpočinkovou místnost na I. patře hlavní budovy a 
pracovny (PSS, SZP).  
- 
K převlékání pracovníků slouží šatny a hygienické zázemí. 
- 
Administrativní náležitosti jsou vyřizovány v kancelářích. Samostatná je pracovna ředitele, 
sociálních pracovnic a účetní.  
- 
Vnitřní prostory odpovídají hygienickým i protipožárním předpisům.  
- 
Domov má k dispozici 2 automobily, kterých mohou využívat i uživatelé.  
- 
V letním období mohou trávit uživatelé čas v letní zahradě, altánku, lesoparku, u kašny a 
v přilehlé zahradě. 
 
 
 
Schválil: Mgr. Dana Pátková 
v.z. 
Dne: 29.2.2024 
 
Tereza 
Školoudíková
Digitálně podepsal 
Tereza Školoudíková 
Datum: 2024.03.01 
07:58:55 +01'00'
