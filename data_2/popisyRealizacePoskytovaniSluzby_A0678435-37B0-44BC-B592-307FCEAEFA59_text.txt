Popis realizace poskytování sociální služby 
 
Název poskytovatele: Senior-komplex s.r.o. 
 
Druh služby: Domov pro seniory 
 
Místo poskytování sociální služby: 1.Máje 22, Lužec nad Vltavou 277 06 a 
Bezručova 4095, 276 01 Mělník  
 
 
Služba je poskytována v nově postavené dvoupatrové budově na adrese 1.Máje 
22, Lužec nad Vltavou 277 06. Celá budova je bezbariérová a postavena tak, aby 
se zajistila bezpečnost klientů a vyhovělo se potřebám cílové skupině. 
Technické vybavení budovy: protipožární signalizace, rozhlas vyvedený v 
každém pokoji, klimatizované společenské prostory, nouzové komunikační 
zařízení, wifi připojení. 
Dispozice budovy: jednolůžkové, dvoulůžkové, třílůžkové a čtyřlůžkové pokoje,, 
koupelna se sociálním zařízením je samostatná pro každý pokoj, sociální zařízení 
pro návštěvy a personál, jídelna, relaxační zóna, prostory pro aktivizaci, ordinace 
lékaře, výdejna jídla, sesterna, prádelna, zastřešená terasa, zahrada. Dále jsou v 
budově kanceláře nutné pro zajištění chodu Domova. 
Dále je služba poskytována v nově postavené budově na adrese Bezručova 4095, 
Mělník 276 01. Tato budova je také bezbariérová a postavena tak, aby se zajistila 
bezpečnost klientů a vyhovělo se potřebám cílové skupině. 
Technické vybavení budovy: protipožární signalizace, rozhlas vyvedený v 
každém pokoji, nouzové komunikační zařízení, wifi připojení. 
Dispozice budovy: dvoulůžkové, třílůžkové a čtyřlůžkové pokoje,, koupelna se 
sociálním zařízením je samostatná pro každý pokoj, sociální zařízení pro 
návštěvy a personál, jídelny, relaxační zóny, prostory pro aktivizaci, ordinace 
lékaře, výdejna jídla, sesterna, prádelna, terasa, zahrada. Dále jsou v budově 
kanceláře nutné pro zajištění chodu Domova. 
Pro koho je služba určena: 
Služba je určena pro osoby starší 55 let, kteří již nemohou žít samostně v 
domácním prostředí a neobejdou se bez sociální a zdravotní podpory. 
 
 
Platby za služby: 
Služby jsou hrazeny dle platného ceníku služeb Domova pro seniory. Klient hradí 
ubytování a stravovaní dle částek stanovených zákonem 108/2006 Sb. a 
provádějící vyhláškou 505/2006 Sb. v platném znění.  
 
 
Stravování 
V objektech jsou pouze moderně vybavené výdejny jídla. Stravu Domovu dodává 
velkokapacitní kuchyně Tama. 
 
Popis služby: 
Služby jsou zajiš'továny odborným personálem. 
- pobytové služby 24 hodin denně (celoročně) 
- celodenní stravování 
- pečovatelské úkony 
- zdravotní úkony prováděné registrovanými zdarvotními sestrami 
- ordinace praktického lékaře v objektu 
- pedikúra, kadeřnické služby, masáže 
- aktivizační činnost 
- praní, opravy prádla, značení 
 
Kontaktní osobou pro zájemce o službu je sociální pracovnice. Pokud má osoba 
zájem o službu a řadí se do cílové skupiny Domova je podepisována smlouva o 
poskytování služeb. Smlouva a její přílohy obsahují informace o formě, průběhu, 
podmínkách a rozsahu služby, postupu při nedodržování dohodnutých 
podmínek, podmínky pro ukončení služeb, způsob, jakým je možno služby měnit 
a způsob vyřizování stížností. 
Péči klientům poskytují pracovníci v sociálních službách dle platného zákona 
108/2006 Sb. a zdravotní péči v rozsahu odbornosti 913 poskytují registrované 
zdravotní sestry. Každý klient má vypracovaný individuální plán péče, na kterém 
se podílí zejména klíčový pracovník klienta. Individuální plán péče vychází z 
přání a cílů klienta, ale také z jeho možností a schopností. 
