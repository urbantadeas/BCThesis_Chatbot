Domov důchodců Jablonecké Paseky 
 příspěvková organizace 
Vítězslava Nezvala 87/14 
IČ 712 200 11 
466 02 Jablonec nad Nisou 
 
 
 
 
 
 
Domov pro seniory 
ID 91398 75 
 
 
 
 
 
Popis realizace 
 
  
 
 
 
 
 
 
Úvod 
Příspěvková organizace Domov důchodců Jablonecké Paseky, IČO 712 200 11,  má sídlo na 
okraji Jablonce nad Nisou, na adrese Vítězslava Nezvala 87/14, Jablonec nad Nisou, 466 02. 
V těsné blízkosti Domova se nachází zastávka MHD a železniční stanice Jablonecké Paseky. 
Pobytová služba je poskytována celoročně v nepřetržitém provozu.  
Cílová skupina 
 
Pobytové sociální služby jsou poskytovány osobám, které dosáhly věku 65 a více let, mají 
sníženou soběstačnost zejména z důvodu věku a jsou odkázány na pravidelnou pomoc jiné 
osoby, potřebují soustavnou péči. Jejich snížená soběstačnost jim nadále neumožňuje setrvat 
v domácím prostředí, kdy možnosti rodiny a terénních služeb sociální péče již byly vyčerpány.  
 
Poskytování služby se řídí § 49 zákona č. 108/2006 Sb., o sociálních službách, ve znění 
pozdějších předpisů. 
 
Nabízené činnosti 
Mezi nabízené činnosti patří: 
• poskytování ubytování (úklid, praní, drobné opravy prádla, žehlení) 
• poskytování stravování (snídaně, oběd, svačina, večeře, u diabetiků druhá večeře) 
• pomoc při zvládání běžných úkonů péče o vlastní osobu (pomoc při oblékání, pomoc 
při podávání jídla, pomoc při použití WC) 
• pomoc při osobní hygieně (pomoc při denní hygieně, při koupání) 
• poskytování celodenní ošetřovatelské a rehabilitační péče  
• poskytování lékařské péče (do zařízení dochází 1x týdně, případně dle potřeby praktický 
lékař, k odborným vyšetřením je uživatel objednán do zdravotnických zařízení, odvoz 
je zajištěn sanitou či motorovým vozidlem poskytovatele). 
• aktivizační činnosti 
• sociálně terapeutické činnosti 
• zprostředkování kontaktu se společenským prostředím 
• pomoc při uplatňování práv, oprávněných zájmů a při obstarávání osobních záležitostí 
 
Jednání se zájemcem o službu 
Informace o službě poskytuje zpravidla sociální pracovnice. Základní informace jsou také 
poskytovány písemně (e-mail, pošta) a telefonicky, ale vždy je zájemcům, případně rodinným 
příslušníkům zájemce, nebo jednajícím osobám nabídnuto osobní jednání v místě poskytování 
služby, tedy přímo v Domově. 
 Přijetí žádosti 
Pokud se zájemce o sociální službu rozhodne podat žádost: 
• 
Vyplní formulář „ Žádost o přijetí“, který je k vyzvednutí v kanceláři sociálního úseku 
či ke stažení na webových stránkách Domova.  
• 
K žádosti dále přiloží vyjádření lékaře, aktuální lékařskou zprávu, případně rozhodnutí 
o ustanovení opatrovníka.  
Jakmile je to z provozních a časových důvodů možné, navštíví žadatele po předchozí  
dohodě  sociální pracovnice a všeobecná sestra, které provedou sociální šetření. To probíhá        
v přirozeném prostředí žadatele, tedy tam, kde se fakticky nachází (domácnost, zdravotnické 
zařízení, domov s pečovatelskou službou apod.). Během šetření se zjišťuje, zda je v možnostech 
Domova zabezpečit komplexní péči odpovídající aktuálnímu zdravotnímu stavu žadatele, a 
ověřují se očekávání, představy, přání, cíle a požadavky žadatele, které by měla sociální služba 
splňovat.  
Během sociálního šetření je žadatel seznámen s podmínkami poskytnutí pobytové služby, 
sazebníkem úhrad za poskytované služby, způsobem úhrady a způsobem vyúčtování služeb. 
Smlouva s uživatelem 
V den nástupu do Domova se uzavírá písemná smlouva. Smlouvu o poskytnutí služby sociální 
péče podepisuje za poskytovatele statutární zástupce (ředitel). Zájemce/uživatel je nejprve vždy 
seznámen s vlastním obsahem smlouvy a se všemi přílohami, které jsou nedílnou součástí 
smlouvy. Zájemce/uživatel by měl s nástupem do zařízení souhlasit. Smlouvu podepisuje sám, 
případně ho zastupuje jeho zákonný zástupce (opatrovník) nebo pověřený pracovník Magistrátu 
města Jablonce nad Nisou.  
Úhrada za poskytování sociální služby 
Úhradu nákladů za poskytování sociálních služeb hradí uživatel ve výši sjednané ve smlouvě, 
a to za ubytování a stravu. 
Výše úhrady je stanovena Vyhláškou č. 505/2006 Sb. ve znění pozdějších předpisů. Cena je 
stanovena na 1 den. 
Ze zákona každému uživateli zůstává 15 %z jeho pravidelných příjmů. Pokud má uživatel nízký 
důchod, jeho úhrada se sníží. V tomto případě nám musí doložit výši svých příjmů. 
V ceně za ubytování je zahrnuto ubytování, úklid, praní, žehlení, drobné opravy prádla, 
spotřeba vody a elektrického proudu. 
Cena za stravu zahrnuje částku ve výši stanovené stravovací jednotky (hodnota potravin) včetně 
souvisejících provozních nákladů. 
 
Stížnosti 
Stížnosti, náměty a připomínky může podat každý uživatel či jím zvolený zástupce, a to 
písemně, ústně, elektronicky. Stížnosti jsou přijímány i anonymně – v zařízení jsou na každém 
oddělení umístěny schránky.   
Stížnost může být adresována mj. zřizovateli – Krajský úřad Libereckého kraje, Odbor 
sociálních věcí, U Jezu 642/2a, 461 80 Liberec 2. 
Důvody ukončení poskytování služby 
Smlouvu o poskytnutí sociální služby lze ukončit z těchto důvodů: 
• Na základě oboustranné dohody mezi uživatelem a poskytovatelem 
• Na základě výpovědi uživatele, i bez udání důvodu 
• Na základě výpovědi ze strany poskytovatele sociální služby, a to z důvodu hrubého 
porušení povinností vyplývajících ze smlouvy nebo na základě opakovaného 
porušování zásad kolektivního soužití 
• Pokud uživatel služby zemřel 
Popis technického a materiálního zabezpečení 
Domov je provozně rozdělen na tři budovy, A, B a C.  
Služba Domov pro seniory je poskytována v přízemí budovy v budovách B a C. 
Domov je bezbariérový. Pokoje jsou vybaveny základním vybavením (lůžkem, skříní, nočním 
stolkem s jídelní deskou, stolem, židlí), na každém pokoji je anténní přípojka na TV. Televizor 
není součástí vybavení pokojů. 
Ubytování je zajištěno ve 22  jednolůžkových, 11 dvoulůžkových pokojích a jednom pokoji 
třílůžkovém, a to se samostatnou koupelnou či se společnou koupelnou pro dva pokoje. Dva 
pokoje jsou bez koupelny. Hygiena pro uživatele z těchto pokojů je zajištěna ve společné 
koupelně. 
Kapacita služby Domova pro seniory je 47 lůžek. 
Sociální služby jsou v Domově poskytovány na základě registrace poskytovatele sociálních 
služeb a to v souladu se zákonem č. 108/2006 Sb., v platném znění a prováděcí vyhláškou č. 
505/2006 Sb. v platném znění.  
Sociální služby jsou v Domově poskytovány v souladu se zřizovací listinou, kdy zřizovatelem 
organizace je Liberecký kraj. 
Sociální služby jsou v Domově poskytovány na základě celé řady vnitřních pravidel, předpisů, 
metodik, pracovních postupů a dalších interních norem. 
Domov důchodců Jablonecké Paseky, IČ 712 200 11 je zapsán v obchodním rejstříku. 
 
Územní působnost sociální služby 
Služba je poskytována osobám, které mají trvalé bydliště v Libereckém kraji nebo mají 
prokázanou vazbu na Liberecký kraj. 
 
V Jablonci nad Nisou, dne 26.4. 2022 
 
Zpracovaly:                                                           Schválil: 
 
Mgr. Ilona Hlávková, sociální pracovnice           Ing. Bc. Jan Sembdner, ředitel organizace 
Miroslava Moravcová, vedoucí přímé péče 
 
 
 
 
 
  
 
Ing. Bc. 
Jan 
Sembdner
Digitálně podepsal 
Ing. Bc. Jan 
Sembdner 
Datum: 2022.04.26 
12:31:06 +02'00'
