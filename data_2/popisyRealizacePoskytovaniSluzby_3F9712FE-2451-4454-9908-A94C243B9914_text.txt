 
1
                                                                                        
 
 
 Popis realizace poskytování služby – Domov Sluníčko,  
             pobytová služba domova pro seniory  
                                                                                                                         
               IDENTIFIKÁTOR SLUŽBY: 7543337 
 
 
1. Konkrétní popis cílové skupiny, které je služba poskytována, včetně vymezení, komu 
služba nemůže být poskytována  
 
CÍLOVÁ SKUPINA: 
Senioři od 65-ti let věku *) se sníženou schopností zvládat základní životní potřeby, kteří při péči o 
vlastní osobu potřebují pravidelnou a stálou podporu, dohled nebo pomoc jiné osoby z důvodů:  
 
absence rodiny či jiných blízkých osob,  
 
snížené schopnosti rodiny zajistit péči v potřebné míře,  
 
nedostačujících, nevyhovujících, místně, finančně či jinak nedostupných terénních 
služeb (pečovatelská služba, osobní asistence, centra denních služeb, denní a týdenní 
stacionář, aj.). 
*) Při nedosažení dané věkové hranice může ředitel organizace udělit výjimku. 
 
V POBYTOVÉ SLUŽBĚ DOMOVA PRO SENIORY NEPOSKYTUJEME SLUŽBU: 
 
 osobám, které nedosáhly věku 65-ti let (seniorský věk daný registrem poskytovatelů 
sociálních služeb) *), 
 seniorům, kteří jsou schopni za pomoci rodiny a jiných sociálních služeb nadále pobývat    
ve svém domácím prostředí, 
 seniorům, jejichž zdravotní stav vyžaduje poskytnutí ústavní péče ve zdravotnickém 
zařízení, 
 seniorům závislým na návykových látkách – alkoholismus, toxikomanie, 
 seniorům s onemocněním – schizofrenie, psychotické poruchy, paranoidní poruchy 
osobnosti, 
 seniorům s vrozeným mentálním onemocněním – mentální retardace, Downův syndrom, 
apod., 
 seniorům trpícím Alzheimerovou chorobou či jinou formou demence. 
 
*) Při nedosažení dané věkové hranice může ředitel organizace udělit výjimku. 
 
2. Poslání, cíle a zásady sociální služby  
 
 
2
POSLÁNÍ SOCIÁLNÍ SLUŽBY 
Naše služba je určena seniorům, kteří se ocitli v nepříznivé sociální situaci, a to z důvodu věku, 
snížené schopnosti zvládat základní životní potřeby nebo zdravotního stavu, který jim už 
neumožňuje žít v dosavadním prostředí, potřebují podporu nebo pomoc při naplňování důstojného, 
plnohodnotného a aktivního života. Klientům je poskytována taková míra podpory (sociální, 
ošetřovatelská a rehabilitační péče), která jim umožňuje co nejpřirozenější začlenění do běžného 
života s ohledem k respektování svobodné vůle, vlastního rozhodnutí, individuálních potřeb a přání, 
to vše s přihlédnutím k limitu vlastních možností. 
 
CÍLE SOCIÁLNÍ SLUŽBY 
Cílem sociální služby je senior: 
 kterému se s potřebnou podporou daří udržovat si stávající schopnosti v péči o svou osobu, 
 který si s potřebnou podporou zachovává svou nezávislost a svobodné rozhodování, 
 který si s potřebnou podporou organizuje svůj den, 
 který je s potřebnou podporou schopen využívat běžné služby i mimo Domov Sluníčko, 
 který si s potřebnou podporou zachovává přirozené sociální vazby a životní návyky,  
 který je na konci života důstojně doprovázen personálem.  
 
Dosažení cílů realizujeme: 
 zajištěním kvalitní sociální, ošetřovatelské a rehabilitační péče odborně způsobilým 
personálem s ohledem na aktuální potřeby klienta, 
 zjišťováním přání, zájmů a zálib seniorů prostřednictvím rozhovorů, či jinou formou 
komunikace (obrázky, fotografie, předměty),  
 motivováním seniorů k využívání nabídky aktivizačních činností, 
 úpravou prostředí k vytvoření podmínek přibližujících se běžnému způsobu života v 
přirozeném prostředí, 
 individuálním plánováním průběhu služby na základě zjištěných přání a potřeb seniorů – 
„služba šitá na míru“,  
 poskytnutím pocitu zázemí, jistoty (bezbariérové prostředí, vymezení možných rizik – 
úrazy, pády, personální zajištění, dostatek informací),  
 podporou ve využívání běžných veřejných služeb,  
 podporou při udržování sociálních kontaktů a vazeb s vlastní rodinou a osobami blízkými,  
 poskytováním poradenství, případně pomoci při uplatňování práv a oprávněných zájmů.  
Krátkodobé cíle sociální služby jsou stanoveny v „Plánu činností organizace“ na daný rok. Jsou 1x 
ročně hodnoceny zřizovatelem. Pracovníci mají možnost se k  Plánu činnosti vyjádřit 
prostřednictvím vedoucích pracovníků, kteří je s plánem seznamují na poradách, či v rámci 
pravidelných ročních hodnocení. 
Součástí plánu činnosti jsou i cíle střednědobé a dlouhodobé. Organizace má zpracován Strategický 
plán organizace, kterým průběžně naplňuje zvyšování kvality poskytované služby. 
 
ZÁSADY POSKYTOVANÉ SOCIÁLNÍ SLUŽBY 
 
bezpečnost ve smyslu  
o dodržování oprávněných požadavků, práv a svobod seniorů, 
 
3
o respektování svobodného rozhodnutí a uplatnění vlastní vůle seniorů,  
o ochrana klientů před předsudky a negativním hodnocením ze strany veřejnosti,  
o odstranění obav, úzkosti a strachu před budoucností.  
 
efektivnost ve smyslu  
o respektování jedinečnosti a osobní historie seniorů (dosavadní způsob života, 
zvyklosti, zájmy a záliby), 
o individuálního přístupu. 
 
pružnost  
o přizpůsobení služby aktuálním přáním a potřebám seniorů.  
 
dostupnost  
o územní - domov je situován v blízkosti zastávek MHD, 15 minut od centra Ostravy, 
vlakového a autobusového nádraží, 
o časová – péče je personálně zajištěna po dobu 24 hodin, 7 dní v týdnu po celý rok, 
včetně signalizačního systému, 
o ekonomická – výše úhrady za poskytované služby je stanovena dle zákona o 
sociálních službách a je zcela srovnatelná s ostatními zařízeními obdobného typu. 
 
kvalita ve smyslu  
o dodržování platných právních zásad, 
o využívání všech dostupných nových pracovních postupů, zaměstnávání odborně 
způsobilých pracovníků na jednotlivých pracovních pozicích v souladu s 
podmínkami stanovenými Zákonem č. 108/2006 Sb., o sociálních službách v 
platném znění,  
o prohlubování odborné způsobilosti v rámci celoživotního vzdělávání pracovníků v 
souladu se Zákonem č. 108/2006 Sb., o sociálních službách v platném znění 
(celostátní odborné konference, akreditované vzdělávací programy, interní 
vzdělávací semináře, výměnné stáže). 
3. Popis prostředí, v němž je sociální služba poskytována 
 
Prostředí plně odpovídá charakteru cílové skupiny klientů. Vnitřní i vnější prostory jsou 
zrekonstruovány a navrženy v souladu s danými možnostmi a v době rekonstrukce platnými 
normami. 
Ubytování je 78 klientům poskytováno ve 24 jednolůžkových a 27 dvoulůžkových pokojích, 
součástí 42 z nich jsou balkóny. Každý pokoj má vlastní sociální zařízení. Pokoje jsou barevně 
sladěny, vybaveny jsou světlým účelným nábytkem, polohovacími, elektricky ovladatelnými 
postelemi, signalizačním zařízením, přípojkami na telefon a televizi, v případě zájmu také internet. 
Klient má k dispozici dvě uzamykatelné osobní skříňky. Svůj pokoj si může zútulnit obrázky a 
drobnými předměty. Soukromí ve 2lůžkových pokojích zajišťuje možnost oddělení paravánem. U 
vlastního televizoru a radiopřijímače a v případě nesouhlasu druhého klienta je poslech umožněn 
přes vlastní sluchátka.  
Na každém ze tří úseků domova pro seniory je jídelna, společenské koutky, pracovny personálu, 
denní místnost personálu, přípravna jídel s poloprůmyslovými myčkami, čistícími místnostmi 
s myčkami podložních mís a centrálními koupelnami, vybavenými speciální zdravotnickou 
technikou (polohovací vany, mobilní vany, sprchové kabiny, sprchové vozíky). Tato technika je 
rovněž součástí dalšího vybavení úseků (zvedáky, polohovací křesla, antidekubitní matrace apod.). 
 
4
Klientům slouží rehabilitační centrum, přístrojově velmi dobře vybavené, víceúčelový společenský 
sál, knihovna s internetem, dva zájmové ateliéry, místnost pro hospodyňky a hospodáře, kavárna 
s prodejnou a tělocvična. 
Služba má vlastní stravovací a prádelenský provoz. 
 
4. Dispoziční řešení prostor vnitřních i vnějších  
 
Vnitřní i vnější prostory Domova Sluníčko jsou zrekonstruovány a navrženy v souladu s danými 
možnostmi a v době rekonstrukce platnými normami.. 
Užívání objektu je zajištěno kolaudačním rozhodnutím číslo 102/2000 ze 16.5.2000 a Provozním 
řádem schváleným dne 22.4.2015 Krajskou hygienickou stanicí Moravskoslezského kraje se 
sídlem v Ostravě. Světelná a tepelná pohoda v jednotlivých prostorech je v souladu s platnými 
normami a předpisy. Veškeré užívané prostory jsou zcela bezbariérové, dobře přístupné ve všech 
částech. Vnější prostor tvoří parkově upravená zahrada, kterou uživatelé mohou využívat 
k aktivizačním činnostem a relaxaci 
 
Vnitřní prostory je možné dělit na: 
 část soukromou, kterou tvoří 24 jednolůžkových a 27 dvoulůžkových pokojích se 
sociálním zařízením (WC, sprcha, umývadlo), součástí 51 z nich jsou balkóny.  
 část společnou, kterou tvoří jídelny, zákoutí, víceúčelový sál, klubovna s knihovnou, 
kreativní ateliéry, místnost pro hospodyňky  a hospodáře, kavárna.  
 část provozně technickou  - dílny údržby, kotelny, sklady, technické prostory, stravovací 
provoz. 
 rehabilitační centrum, jehož součástí je pracovna lékaře 
 kadeřnictví a pedikúru, kde jsou poskytovány klientům fakultativní činnosti 
 
Domov Sluníčko je zasazen do parkové zeleně 15 minut od centra města. Je místně dobře dostupný 
veškerou dopravou ze všech částí města Ostravy. 
V těsné blízkosti jsou zastávky tramvají do všech hlavních částí města a velké parkoviště.  
Dopravní spojení dává možnost návaznosti na další dostupné služby, jejichž výčet je veřejně 
dostupný. 
V Domově Sluníčko je poskytována celoroční nepřetržitá 24 hodinová péče. 
V nepřetržitém provozu pracují všeobecné sestry a pracovníci v sociálních službách (§116a). Tato 
skutečnost a signalizační zařízení na všech pokojích zajišťují dostupnost personálu v každém 
okamžiku.  
V nočních hodinách jsou prováděny pravidelné obchůzky, respektována jsou přání klientů 
neprovádět návštěvy.    
Při ranní směně doplňují personál další pracovníci v přímé péči (vedoucí úseků, sociální pracovníci, 
všeobecná sestra, pracovníci v sociálních službách (§116b), fyzioterapeut, nutriční terapeut, 
manažeři a obslužný personál). 
Zabezpečení objektu zajišťují pomocí kamerového systému, elektronického požárního a 
zabezpečovacího systému zaměstnanci recepce 24 hodin denně.  
Prádelenský a provozně technický úsek funguje 5 dnů v týdnu, stravovací úsek 7 dnů v týdnu.  
Pro potřeby klientů a jejich rodinných příslušníků jsou zajištěny hodiny v pokladně domova. 
Základní sociální poradenství pro zájemce o pobytovou sociální službu je poskytováno v pondělí a 
středu v prodloužených hodinách. 
Klientům služby je dle jejich aktuální potřeby poskytováno sociální poradenství prostřednictvím 
sociálních pracovníků. 
Domov Sluníčko není uzavřeným zařízením. Návštěvy jsou v domově vítány. Doba návštěv je 
prakticky omezena dobou nočního klidu, to je v době od 22,00 do 6,00 hodin.  
  
5. Stručný popis konkrétních nabízených činností a úkonů sociální služby pro konkrétní 
sociální službu 
 
5
 
Základní činnosti a úkony péče jsou nabízeny a prováděny v souladu se Zákonem číslo 108/2006 
Sb. v platném znění o sociálních službách, § 49 a hrazeny dle přiznaného příspěvku na péči. 
Každý z klientů má zpracován individuální plán, případně plán péče, kde jsou zaznamenány 
všechny dohodnuté a prováděné úkony. 
Úhrada za ubytování a stravu je stanovená podle počtu dnů v daném měsíci dle platného ceníku – 
k dispozici na webových stránkách domova.  
 
6. Nabídka fakultativních služeb  
 
Pro klienty zprostředkováváme služby kadeřnické a pedikérské dle ceníku dodavatele – 
provozovatele.  
Dále nabízíme možnost nákupů v zařízení – prodejci drogistického a oděvního zboží (1x měsíčně) a 
každodenní možnost přímého nákupu běžného zboží denní potřeby v kavárně. 
Osamělým klientům nabízíme možnost nákupů mimo zařízení pověřeným pracovníkem.  
Zprostředkováváme další služby, jako např. přihlášení k trvalému pobytu a vyřízení prvotního 
občanského průkazu. Na základě individuálně určených potřeb klientů, umožňujeme zpoplatněnou 
dopravu služebním vozidlem k vyřizování osobních záležitostí na úřadech a institucích (obecní 
úřad, soudy, notářství, správa sociálního zabezpečení, pošta, banka, spořitelna). 
V přepravní službě není kalkulován zisk. Běžně dostupné veřejné služby nenahrazujeme. 
Nově je k dispozici klientům internet za měsíční poplatek přímo na pokoji.  
 
7. Popis způsobu vyjednávání se zájemcem o službu v souladu se standardy kvality 
sociálních služeb 
Sociální pracovník se telefonicky, eventuálně písemně kontaktuje se zájemcem o službu. Snaží se 
přizpůsobit jeho možnostem a aktuálnímu psychickému a fyzickému stavu. Informativní schůzku si 
proto sjednává přímo v Domově Sluníčko. Pokud není zájemce schopen z důvodu nepříznivého 
zdravotního stavu či jiných skutečností se osobně informativní schůzky účastnit, může pověřit jinou 
osobu k tomu, aby jej zastupovala. 
V rámci této schůzky projednává se zájemcem (rodinným příslušníkem, zákonným zástupcem, 
osobou blízkou) požadavky, očekávání a osobní cíle, které by vzhledem k jeho možnostem a 
schopnostem, byly možné realizovat. 
Výsledkem jednání je: 
 podání žádosti a zařazení do evidence žadatelů  
 doporučení jiné sociální služby odpovídající potřebám zájemce o službu  
 zařazení do seznamu čekatelů pro zahájení pobytové sociální služby  
Žádosti je možno podávat osobně, elektronicky nebo prostřednictvím pošty. 
 
 
8. Popis způsobu uzavírání smlouvy o poskytnutí sociální služby, tvorba individuálních 
plánů 
 
Před uzavřením smlouvy o poskytování pobytové sociální služby je budoucí klient (opatrovník, 
zmocněnec) seznámen s jejím obsahem. Podle přání klienta je jednání přítomen rodinný příslušník 
či osoba blízká. Výklad je veden tak, aby klient obsahu porozuměl (dobrá výslovnost, hlasitost, 
opakování, ověřování sděleného dotazy). Využívány jsou prostředky alternativní komunikace 
(obrázky, fotografie, virtuální prohlídka). 
Postupy sjednávání jsou obsaženy ve vnitřních pravidlech Domova Sluníčko. 
Na informativní schůzce před zahájením pobytové sociální služby klient vyjadřuje svá očekávání, 
přání a potřeby. S klientem je sepsána tzv. zakázka, která obsahuje jak přání a potřeby klienta, tak 
také garance a limity služby. V zakázce je také prostor pro historii klienta, což je ukazatel, který pak 
slouží i k sestavování prvotního cíle spolupráce mezi klientem a poskytovatelem služby. U verbálně 
nekomunikujících klientů jsou využívány prostředky alternativní komunikace, či informace 
 
6
referujících osob (rodinných příslušníků, osob blízkých, apod).  Využívány jsou údaje z jednání se 
zájemcem o službu. 
Přání a potřeby jsou následně zformulovány do prvotního cíle, který sociální pracovník před 
sepsáním smlouvy ověřuje. Zakázka se sestaveným prvotním cílem se stává součástí Smlouvy.  
V průběhu poskytování pobytové sociální služby se mohou přání, potřeby a cíle klienta měnit. 
Změny jsou zaznamenávány v individuálním, aktuálním listě. 
 
9. Popis způsobu podávání a vyřizování stížností 
 
Zájemci o službu jsou seznámeni s možností podávání a vyřizování stížností v rámci informativní 
schůzky před nástupem do Domova Sluníčko.  
Přijímání a vyřizování stížností se řídí standardem č. 7, který je k dispozici klientům, 
zaměstnancům i dalším osobám na vývěskách jednotlivých úseků. Součástí standardu jsou odkazy a 
kontakty na všechny instituce kompetentní k přijímání a řešení stížností.   
Klienti mohou stížnost podat písemně nebo ústně, či prostřednictvím pracovníků domova rodinných 
příslušníků a dalších osob vstupujících do služby. 
Na nástěnkách všech úseků a u schránek důvěry mají klienti k dispozici formulář pro podání 
stížnosti.  
 
 
 
 
 
 
 
 
