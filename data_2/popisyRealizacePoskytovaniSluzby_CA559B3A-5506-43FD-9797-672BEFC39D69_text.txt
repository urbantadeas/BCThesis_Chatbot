 
 
 
 
 
Stránka 1 z 5 
Centrum sociálních služeb Emausy s.r.o. 
Se sídlem Lázeňská 2438/77 
Dobrá Voda u Českých Budějovic 
IČ: 260 55 287 
 
Domov pro seniory § 49 
Popis realizace poskytování sociální služby 
 
Sociální služba registrována podle zákona č.108/2006 Sb., dle § 49 domov pro seniory, převážně pro 
region Jihočeského kraje. 
Poskytovaná sociální služba je provozovaná CSS Emausy s.r.o, Jedná se o pobytovou, celoroční, 24 
hodinovou službu pro 30 klientů. Klienti jsou ubytováni v jednolůžkových a dvoulůžkových pokojích. V 
zařízení je i potřebné zázemí pro rehabilitaci, relaxaci a terapeutickou činnost. Na každém pokoji je 
televize a wifi. 
 
POSLÁNÍ 
Posláním Domova pro seniory je poskytovat celoroční pobytovou sociální službu osobám, které se 
nedokážou sami o sebe postarat ve svém přirozeném prostředí ani za pomoci rodiny a terénních či 
ambulantních sociálních služeb (jsou v nepříznivé sociální situaci). K překonání této bariéry potřebují 
pomoc a podporu personálu Domova pro seniory. 
 
CÍLE SLUŽBY 
 Vytvořit takové prostředí a podmínky, při kterých bude klientům poskytována sociální služba 
dle jejich individuálních přání a potřeb podporujících zachování soběstačnosti, samostatnosti, 
návyků, dovedností a společenských kontaktů. 
 Spolupracovat s rodinami klientů a začleňovat klienty do společenského života v Dobré Vodě 
u Českých Budějovic a okolí. 
 Vytvořit podmínky pro aktivní trávení volného času. 
 Zajistit důstojné a odborné provázení klientů v závěru jejich života. 
 
ZÁKLADNÍ ČINNOSTI 
a) poskytnutí ubytování: 
b) poskytnutí stravy: 
c) pomoc při zvládání běžných úkonů péče o vlastní osobu: 
d) pomoc při osobní hygieně nebo poskytnutí podmínek pro osobní hygienu: 
e) zprostředkování kontaktu se společenským prostředím: 
f) sociálně terapeutické činnosti: 
g) aktivizační činnosti: 
h) pomoc při uplatňování práv, oprávněných zájmů a při obstarávání osobních záležitostí: 
 
CÍLOVÁ SKUPINA 
Služba je určena osobám starším 60 let se sníženou soběstačností zejména z důvodu věku či 
zdravotního stavu a jejichž situace vyžaduje pravidelnou pomoc jiné osoby. 
 
 
 
 
 
 
Stránka 2 z 5 
Sociální služba není určena: 
 
osobám, které jsou mladší 60 let.  
 
osobám prokazatelně závislým na alkoholu či jiných návykových látkách.  
 
osobám, které žádají o službu, kterou domov neposkytuje. 
 
Dle § 36 vyhlášky MPSV ČR 505/2006 Sb., může být poskytování pobytové sociální služby odmítnuto z 
těchto důvodů: 
a) zdravotní stav osoby vyžaduje poskytnutí ústavní péče ve zdravotnickém zařízení, 
b) osoba není schopna pobytu v zařízení sociálních služeb z důvodu akutní infekční nemoci, 
c) chování osoby by z důvodu duševní poruchy narušovalo závažným způsobem kolektivní 
soužití v domově pro seniory. 
 
ZÁSADY POSKYTOVANÉ SLUŽBY 
Za účelem dosažení stanovených cílů uplatňujeme při poskytování služeb následující zásady: 
Za účelem dosažení stanovených cílů uplatňujeme při poskytování služeb následující zásady: 
 Úcta a slušnost 
Chováme se zdvořile ke všem klientům, přistupujeme ke každému s pochopením, empatií a bez 
předsudků. 
 Respekt a pokora 
Vnímáme potřeby druhých a snažíme se nabízet pomoc, jak nejlépe umíme, vždy nezištně. Rovně 
přistupujeme ke všem klientům. 
 Zachování důstojnosti 
Poskytujeme bezpečné a odborné služby, které respektují důstojnost klientů. Respektujeme 
svobodnou volbu každého. 
 Profesionalita 
Zajišťujeme služby kvalifikovaným personálem, který zná teoretické postupy i jejich praktické využití 
k tomu, jak předcházet, zmírnit či odstranit nepříznivou sociální situaci, ve které se klient nachází 
nebo může nacházet. 
UPLATNĚNÍ VLASTNÍ VŮLE KLIENTŮ 
CSSE vytváří podmínky a příležitosti k tomu, aby klienti služeb mohli uplatňovat vlastní vůli a jednat 
na základě vlastních rozhodnutí.  
 Všichni pracovníci jsou povinni důstojně jednat s klientem služby a blízkými osobami klientů, 
 pracovníci jsou povinni respektovat volbu klienta a jeho práva, 
 svobodná volba klienta může být omezena pouze v situaci ohrožující bezpečnost a zdraví 
klienta, či jiných osob, 
 každý zájemce o sociální službu má svobodnou volbu, jakou službu si zvolí a v jakém rozsahu 
ji bude využívat, 
 klient má možnost sjednat si poskytování fakultativních služeb, 
 klient či jeho blízcí mají právo podat stížnost v souvislosti s poskytováním sociální služby, 
 klient má právo ukončit poskytování sociální služby bez udání důvodu. 
 
 
 
 
 
Stránka 3 z 5 
OCHRANA OSOB PŘED PŘEDSUDKY A NEGATIVNÍM HODNOCENÍM 
Poskytovatel sociálních služeb se svým posláním, cíli a zásadami vytváří prostředí, které ukazuje 
veřejnosti pozitivní obraz stáří založený na vzájemném respektu, lidské úctě a vyvrací předsudky vůči 
seniorům obecně a konkrétně vůči seniorům s demencí. 
 
Z důvodu zamezení zneužití či porušení práv klientů, má služba nastavena pravidla, která mají 
zabránit zneužití či porušení práv osob a kterými se řídí všichni pracovníci této služby. 
Tato pravidla jsou: 
 oslovovat klienta příjmením a vykat mu; pokud si klient přeje být oslovován jinak, 
je oslovován dle jeho přání a pracovník provede záznam do individuálního plánu konkrétního 
klienta, 
 nekomunikovat s klienty nepřirozeným způsobem komunikace, který odporuje právu klienta 
na důstojné zacházení (např. zesměšňování, ironie, zdrobňování výrazů, vyvolávání soucitu, 
direktivní jednání), 
 prezentovat klienty vždy pozitivně, zdůrazňovat především znalosti, schopnosti a dovednosti, 
které klient má a které zvládá, 
 při plánování průběhu sociální služby respektovat klienta jako rovnocenného partnera, 
 zachovávat individuální přístup ke klientům, 
 používat správnou terminologii, které je klient schopen porozumět, 
 napomáhat udržovat styk klienta s jeho rodinou, 
 klienty služby hodnotit na veřejnosti kladně a snažit se ukázat, že případné problémy klientů 
jsou přirozeným jevem, 
 usilovat o co nejpřirozenější život klientů (tj. pokoj si klienti mohou doplnit či vyzdobit svými 
věcmi), 
 společně užívané prostory, ve kterých je služba poskytována nesnižují důstojnost klientů, 
 aktivně působit proti uplatňování předsudků a stigmatizaci při práci s klienti (pracovníci 
odmítají názor, že každý senior je nemocný; pomalý; náladový; že senior trpící demencí nic 
nezvládne apod.), 
 empaticky přistupovat a jednat s klienty a rodinnými příslušníky (pracovníci projevují 
schopnost vcítit se do situace klienta, vstoupit do jeho vnitřního světa, citlivě vnímají jeho 
potřeby a přání apod.), 
 programy všech terapií maximálně přizpůsobit přáním, možnostem a schopnostem klientů, 
 eliminovat nepříznivé průvodní jevy spojené s nemocí (např. inkontinentní pomůcky nejsou 
vystaveny na viditelném místě), 
 snažit se zmírnit stres spojený s přechodem klientů z domácího prostředí do CSSE, věnovat 
klientům zvýšenou pozornost v době adaptace. 
 
Pracovníci CSSE jsou pravidelně proškolováni v tématech stáří či problematice demence a s ní 
souvisejících jevů a pro zajištění správných postupů a jednání pracovníků dle těchto pravidel slouží 
pravidelné pracovní porady. 
 
Informování veřejnosti o nabízených službách je realizováno prostřednictvím webových stránek, 
informačních letáků, vlastního periodika či pořádání akcí s účastí rodinných příslušníků a veřejnosti. 
 
 
 
 
 
Stránka 4 z 5 
POPIS REALIZACE POSKYTOVÁNÍ SOCIÁLNÍ SLUŽBY 
Celodenní péče zahrnuje ubytování, stravování, ošetřovatelskou péči, péči o prádlo a úklid. Součástí 
jsou rovněž aktivizační činnosti vedoucí k udržení a posílení soběstačnosti seniorů a zajištění důstojné 
kvality života. 
Záměrem společnosti je zajistit důstojné a bezpečné zázemí seniorům, kteří vzhledem ke svému věku 
a zdravotnímu stavu nemohou žít ve svém přirozeném prostředí. Za pomoci a podpory personálu, 
která vychází z individuálních potřeb klientů, se snažíme vytvořit prostředí, které bude důstojnou 
náhradou jeho domova. 
V Domově pro seniory jsou 2 jednolůžkové pokoje a 14 dvoulůžkových pokojů, na kterých jsou klienti 
ubytováni. Součástí každého pokoje je vlastní sociální zařízení. Pokoje jsou vybaveny elektrickými 
polohovacími lůžky, uzamykatelnými nočními stolky, stolem, židlemi, TV přijímačem. Na každém 
pokoji je instalováno signalizační zařízení pro přivolání personálu. Klienti si po domluvě se sociálním 
pracovníkem mohou přinést vlastní předměty, např. obrazy, sošky, poličky, křeslo, lůžkoviny, vlastní 
rozhlasový či TV přijímač, vlastní malé elektrospotřebiče s platnou revizí. Klienti mohou využívat 
společné prostory – vstupní halu, jídelnu, aktivizační a společenské místnosti v přízemí domova, 
společná posezení na jednotlivých patrech CSSE. Součástí zařízení je zahrada s možností venkovního 
posezení. 
 
Odbornou péči provádí zaměstnanci CSS Emausy, s.r.o. Služby přímé péče zajišťuje zdravotnický 
personál a pracovníci sociálních služeb. Rehabilitační péči zajišťuje fyzioterapeut. Součástí péče jsou i 
terapeutické aktivity, bazální stimulace, smyslová aktivizace, ergoterapie a jiné aktivizační činnosti, 
které provádějí proškolení aktivizační pracovníci.  
Poskytování sociální služby se odvíjí dle biografie a individuálního plánu klienta.  
V zařízení jsou k dispozici služby pedikérky a kadeřnice. 
 
CSS Emausy je dostupné MHD z Českých Budějovic, autobusy č. 10 a č. 6. Autobusová zastávka je 
přímo u domova. 
Do domova dochází 1x týdně praktický lékař a 1x měsíčně psychiatr. Ostatní odborníci jsou 
domlouváni individuálně dle potřeb klientů ambulantně. Zařízení respektuje svobodnou volbu lékaře. 
Strava je podávána klientům 5x denně v jídelně nebo na pokoji, dodávka stravy je zajištěna smluvně 
externím dodavatelem. 
Praní prádla provádí na základě smlouvy externí prádelna. 
 
Jak podat žádost 
Zájemci o poskytování sociální služby či jejich rodinní příslušníci přicházejí na základě informací, které 
získali z webových stránek, letáku, z odboru městského/obecního úřadu, z katalogu poskytovatelů 
sociálních služeb apod.  
Podrobnější informace zájemcům sdělí sociální pracovník na telefonním čísle 778 482 408.  
 
Žadatelé jsou seznámeni s podmínkami poskytování sociální služby, s pravidly poskytování sociální 
služby, s výší úhrad a s kritérii pro přijetí. Má-li zájemce zájem o umístění, vyplní žádost o poskytování 
sociální služby. 
Vyplněnou žádost, která je podepsána žadatelem nebo zástupcem, lze předat osobně sociálnímu 
pracovníkovi nebo zaslat poštou. Veškeré informace a formuláře jsou ke stažení:  
https://www.ledax.cz/domovy/dobra-voda-u-cbudejovic/informace-pro-zajemce.html  
 
 
 
 
 
 
Stránka 5 z 5 
Při obsazování volného místa pracovníci vychází z pořadníku žadatelů. Sociální pracovník postupně 
kontaktuje žadatele, začíná žadatelem, u kterého je vyhodnocena nejvyšší míra potřebnosti, tj. 
zahrnuje pořadí v evidenci žadatelů a záznamy o aktuální situaci žadatele, které jsou průběžně 
aktualizovány a zaznamenávány.    
 
S žadatelem či jeho opatrovníkem, nebo se zákonným zástupcem je uzavřena smlouva o poskytování 
sociální služby. Smlouva obsahuje tyto náležitosti/články: označení smluvních stran, předmět smlouvy 
a druh sociální služby, místo, čas a rozsah poskytování sociální služby na základě sjednané zakázky v 
základních či doplňkových činnostech, vč. stanovení obecného osobního cíle klienta ke dni uzavření 
smlouvy, výši úhrady a způsob vyúčtování, ujednání o dodržování vnitřních pravidel stanovených 
Domovem pro seniory, nakládání s osobními údaji, doba platnosti smlouvy, ukončení poskytování 
sociální služby,  závěrečné ustanovení, den a místo uzavření smlouvy, podpisy smluvních stran, 
přílohy smlouvy.  
 
Platby za poskytování registrované sociální služby probíhají dle vyhl.505/2006 Sb.  
Aktuální ceník: https://www.ledax.cz/files/ledax/uploads/files/domovy/emausy/ds-
dokumenty/17043091765612-285-cenik-csse-ds.pdf  
 
Podněty, připomínky a stížnosti na kvalitu nebo způsob poskytovaných služek může podat jakákoliv 
osoba (každý klient, jeho rodinný příslušník, přítel nebo kterýkoliv občan či pracovník) kterémukoliv 
pracovníkovi CSS Emausy. Stížnost lze rovněž podat anonymně, a to do schránky, která je umístěna v 
přízemí CSS Emausy.  
V případě nevyhovění stížnosti se lze obrátit na registrující orgán - Krajský úřad Jihočeského kraje, 
Odbor sociálních věcí, ul. B. Němcové 49/3,České Budějovice. 
