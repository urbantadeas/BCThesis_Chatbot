 
Popis realizace poskytované sociální služby  
 
V souladu se Zákonem č. 108/2006 Sb., o sociálních službách, ve znění pozdějších předpisů  
a Vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
Domov pro seniory Velké Meziříčí, příspěvková organizace 
Druh služby 
Domov pro seniory 
 
 
1. Veřejný závazek 
a. Poslání  
Posláním domova pro seniory je podporovat a udržovat u našich obyvatel co nejvyšší míru 
samostatnosti a nezávislosti a přispívat k prožití aktivního a důstojného stáří jako 
plnohodnotné etapy jejich života. 
 
b. Cíle  
CÍLE domova pro seniory 
 
- 
vytvořit bezpečné a vlídné prostředí pro život obyvatel domova 
- 
podporovat soběstačnost a nezávislost obyvatel domova 
- 
zajistit možnost aktivního způsobu života i v pokročilém věku 
- 
respektovat potřeby, plány a cíle obyvatel domova 
- 
zvyšovat kvalifikaci a vzdělání pracovníků domova 
- 
budovat organizační kulturu a dobré pracovní klima v domově 
- 
poskytovat moderní a profesionální péči obyvatelům domova 
- 
vytvářet dlouhodobě dobrou pověst domova a zvyšovat jeho prestiž 
Konkrétní cíle 
- 
Aktivizace, stimulace a podpora komunikace klientů prostřednictvím využívání prvků 
biografie, bazální stimulace a ošetřovatelské rehabilitace. 
- 
Postupné zavádění nového modelu péče - zahradní terapie a podpory pracovníků 
formou supervize.  
- 
Postupné naplňování Strategie paliativní péče zaváděním systematického přístupu v 
péči o klienty v terminální stádiu života.  
 
c. Cílová skupina  
Osoby ve věku nad 65 let, trvale žijící na území ČR, které mají sníženou soběstačnost 
zejména z důvodu věku, jejichž situace vyžaduje pravidelnou pomoc jiné fyzické osoby a tato 
pomoc jim nemůže být zajištěna v jejich přirozeném prostředí za pomoci rodiny nebo jiných 
sociálních služeb. 
Prioritní cílovou skupinou jsou klienti z Kraje Vysočina. 
 
d. Zásady poskytování sociální služby 
ZÁSADY (PRINCIPY) poskytování sociálních služeb jsou v našem domově založeny na 
týmovosti, jednotnosti a sehranosti. Personál při práci s klientem přistupuje empaticky 
a dodržuje pravidla „5 P“.  
 
1. POZNÁNÍ 
Pro poskytování kvalitní služby musíme klienta poznat. 
 
2. POROZUMĚNÍ 
Při zjišťování potřeb klienta usilujeme o porozumění. 
 
3. PŘIZPŮSOBENÍ SE 
Službu se snažíme přizpůsobit schopnostem klienta. 
 
4. PODPORA 
Co nejdéle podporujeme soběstačnost klienta. 
 
5. POMOC 
Tam, kde podpora nestačí, nastává čas pro pomoc. 
2. Jednání se zájemcem o službu, vstup uživatele do služby, uzavření smlouvy 
Pokud nás kontaktují potencionální zájemci nebo jejich rodinní příslušníci, domluvíme se na 
schůzce, na které jim poskytneme základní informace o domově a o poskytovaných službách 
a v případě zájmu je provedeme po zařízení. Zároveň zjišťujeme informace o zájemci 
(pohlaví, mobilita, schopnost orientace, schopnost sebeobsluhy, místo aktuálního pobytu). 
Zájemci je předána žádost o umístění s vysvětlením, jakým způsobem žádost vyplnit, jaké 
přílohy k žádosti přiložit a jakým způsobem se hodnotí podaná žádost. 
 
Žadatel vyplní tiskopis Žádost o poskytování pobytové sociální služby v Domově pro seniory 
Velké Meziříčí, kterou vlastnoručně podepíše. Dále nechá u lékaře vyplnit tiskopis Vyjádření 
ošetřujícího lékaře o zdravotním stavu žadatele o poskytování pobytové sociální služby. 
Žadatel, popřípadě jeho pečující osoba, vyplní tiskopis Schopnost sebeobsluhy. Žádost je 
předána sociálním pracovnicím, u kterých je vedena v evidenci. 
Vyjádření k žádosti je zasláno žadateli na místo aktuálního pobytu uvedené v Žádosti nebo 
na jinou doručovací adresu dle domluvy. 
Žádosti do evidence žadatelů na umístění do DSVM jsou zařazovány dle přílohy Pravidla pro 
zařazování žádostí do evidence žadatelů na umístění do Domova pro seniory Velké Meziříčí. 
Evidence žadatelů se aktualizuje průběžně, zjišťuje se aktuální zájem o umístění 
a schopnosti žadatele. 
 
Před přijetím žadatele do domova je provedeno sociální šetření, při němž dochází k jednání 
se zájemcem o sociální službu. Jednání se zájemcem (sociální šetření) probíhá v místě 
aktuálního pobytu zájemce, probíhá po předchozí dohodě. Sociální pracovnice si se 
zájemcem, popř. rodinným příslušníkem/opatrovníkem nebo pracovníky zdravotnického 
zařízení, kde je zájemce umístěn, domluví přesný termín jednání. Cílem sociálního šetření je 
informování zájemce o sociální službě poskytované v našem domově. V průběhu sociálního 
šetření zjišťujeme potřebné informace o zájemci a jeho osobních cílech, očekáváních 
a požadavcích na sociální službu. Dále projednáváme možné umístění v domově.  
 
Po sociálním šetření sociální pracovnice a úseková sestra/vedoucí úseku přímé péče 
přehodnotí získané informace ze sociálního šetření. Pokud je s žadatelem dohodnut termín 
nástupu, sociální pracovnice připravuje potřebnou dokumentaci spojenou s nástupem 
žadatele do DSVM. 
V případě, že nelze žadateli zajistit jím požadovanou sociální službu, je žádost zamítnuta 
a žadateli je doporučena jiná sociální služba, může se tak stát v kontextu § 90, odst. (3) 
Zákona č. 108/2006 Sb., o sociálních službách. 
V případě odmítnutí sociální služby žadatelem, je žádost dle další dohody buď ponechána 
v evidenci žadatelů (je postupováno dle bodového systému), nebo je vyřazena z evidence na 
základě jeho žádosti. 
3. Popis služby 
a.    Naplnění základních činností ze zákona 
Služba domov pro seniory poskytuje tyto základní činnosti: 
 
a) poskytnutí ubytování, 
b) poskytnutí stravy, 
c) pomoc při osobní hygieně nebo poskytnutí podmínek pro osobní hygienu, 
d) pomoc při zvládání běžných úkonů péče o vlastní osobu, 
e) zprostředkování kontaktu se společenským prostředím – možnosti návštěv, možnost 
dovolenky mimo zařízení, návštěva restaurace v okolí, studium na U3V, společná oslava 
narozenin klientů na zahrádce, besídky dětí ZŚ, MŠ v průběhu roku, koncerty, promítání 
filmů, posezení v terapeutické zahrádce, tříkrálový průvod, masopust, podpora a pomoc při 
využití běžně dostupných služeb a informačních zdrojů 
f) sociálně terapeutické činnosti – psychosociální podpora formou naslouchání, podpora 
sociálního začleňování, aktivity udržující osobní a sociální schopnosti a dovednosti, aktivity 
podporující udržení a posílení schopností ke zvládání péče o vlastní osobu (podpora 
samostatnosti v hygieně, oblékání, stravování apod.), posezení u kávy, návštěva na pokoji 
(dobrovolníci, aktivizační prac.), možnost zapojení uživatele při výzdobě domova (roční 
období, svátky vánoční, velikonoční), trénování paměti (podpora vnímání seniorů, luštění 
křížovek, kvízy, skládání puzzle, třídění obrázků, hraní her), pohybová činnost (individuální a 
skupinové cvičení, pracovní činnosti, nácvik chůze), zahradní terapie, zooterapie, 
canisterapie, bazální stimulace 
g) aktivizační činnosti – slouží pro zlepšování a udržení psychických, pohybových a 
sociálních dovedností, jsou přizpůsobeny schopnostem a dovednostem klientů, jsou 
skupinové a individuální, je snaha zapojit do nich co nejvíce klientů (tvoření v keramické 
dílně, nácvik jemné motoriky, ruční práce, kulturní a společenské akce, stolní hry, 
arteterapie, trénink paměti, pobyt v zahradě, předčítání knih a denního tisku, duchovní 
služby) 
h) pomoc při uplatňování práv, oprávněných zájmů a při obstarávání osobních záležitostí. 
 
b. Finanční spoluúčast uživatele na službě 
Uživatel si službu hradí ze svého pravidelného příjmu, a to dle platného Sazebníku služeb: 
 
Ubytování: 
1 lůžkový pokoj – 210,- Kč denně 
2 lůžkový pokoj – 205,- Kč denně 
 
Strava: 
Racionální (šetřící, MUS*) – 170,- Kč denně 
Diabetická – 170,- Kč denně 
Diabetická MUS – 170,- Kč denně 
Výživná – 170,- Kč denně 
Výživná diabetická – 170,- Kč denně 
Speciální – 25,- Kč denně 
 
*MUS – mechanicky upravená strava 
 
Příspěvek na péči: 
Příspěvek na péči náleží zařízení v plné výši. 
 
Platnost od: 1. 1. 2021 
 
c. Způsob podávání a vyřizování stížností 
Stížnosti, náměty a připomínky (dále jen stížnosti) jsou vyřizovány ke zlepšení úrovně kvality 
a zdokonalení poskytování sociálních služeb v Domově pro seniory Velké Meziříčí. 
Možnost uplatnit stížnost na kvalitu nebo způsob poskytování sociálních služeb mají klienti, 
zaměstnanci, rodiny klientů, návštěvníci domova, dobrovolníci a praktikanti. Stížnost je 
možné uplatňovat osobně u ředitele domova, u kteréhokoli zaměstnance nebo anonymně do 
schránky důvěry. Podání stížnosti nesmí mít dopad na toho, kdo ji podal, ani na toho, v jehož 
zájmu byla podána.  
Stížnost lze uplatnit formou: 
- ústní, 
- písemnou, 
- telefonickou. 
Všechny formy stížnosti mohou být podány také anonymně.  
Klient může podat stížnost prostřednictvím nezávislého zástupce. 
 
Stížnost vyřizuje pracovník nadřízený tomu, proti kterému stížnost směřuje. Výsledné 
vyřízení stížnosti schvaluje ředitel domova. Lhůta pro vyřízení je 30 dní od přijetí stížnosti. 
Vyjádření ke každé písemné stížnosti je písemné. Na ústní stížnosti je odpovídáno ústně 
nebo písemně (na žádost stěžovatele). Při písemné odpovědi je nabízeno ústní vysvětlení. 
 
V případě nespokojenosti se způsobem vyřízení stížnosti ze strany poskytovatele je možno 
obrátit se na následující orgány a instituce: 
- v záležitostech týkajících se registrací sociálních služeb na Krajský úřad Kraje Vysočina 
(Žižkova 57, 586 01 Jihlava), 
- v záležitostech týkajících se nespokojenosti se způsobem vyřízení stížnosti ze strany 
poskytovatele se stěžovatel může obracet na zřizovatele zařízení, tj. Kraj Vysočina 
(Žižkova 57, 586 01 Jihlava), 
- v záležitostech týkajících se kvality poskytovaných služeb na inspekci sociálních služeb 
Ministerstva 
práce 
a 
sociálních 
věcí 
(Na 
Poříčním 
právu 
1/376 
128 01 Praha 2), 
- lidskoprávní organizace např. Liga lidských práv (Burešova 6, 602 00 Brno), Český 
helsinský výbor (Štefánikova 21, 150 00 Praha 5).  
 
Klienti jsou informováni o možnosti stěžovat si na kvalitu nebo způsob poskytování sociální 
služby skrze informace na nástěnkách, Domácí řád, Smlouvu o poskytování sociálních 
služeb. 
 
d. Ukončení poskytování služby 
Smluvní vztah založený Smlouvou o poskytování sociálních služeb může zaniknout 
písemnou dohodou obou smluvních stran nebo písemnou výpovědí, a dále úmrtím uživatele 
nebo zánikem poskytovatele.  
Tuto smlouvu je oprávněn vypovědět: 
-   uživatel, a to i bez udání důvodů,  
- poskytovatel, pokud zdravotní stav uživatele vyžaduje trvalou hospitalizaci ve 
zdravotnickém zařízení, 
- poskytovatel, pokud je uživatel v prodlení s úhradou sjednanou za poskytovanou 
sociální službu po dobu dvou měsíců, tzn. že neuhradil sjednanou úhradu za příslušný 
kalendářní měsíc do posledního dne kalendářního měsíce po něm následujícího, 
- poskytovatel, v případě opakovaného porušování Domácího řádu uživatelem. Uživatel 
je nejprve ústně napomenut (ředitelem DSVM, sociální pracovnicí, vedoucím úseku 
přímé péče nebo úsekovou sestrou). Při opakovaném porušování Domácího řádu je 
uživatel písemně upozorněn na své pochybení včetně uvedení následků dalšího 
takového porušení (výpověď).  
Pokud uživatel obdrží v průběhu 3 měsíců 3x písemné napomenutí je mu poskytovaná 
služba ukončena výpovědí. Písemné upozornění na porušování Domácího řádu musí 
obsahovat výstrahu o možností ukončení smluvního vztahu výpovědí ze strany 
poskytovatele.  
Výpovědní lhůta shodná pro poskytovatele i uživatele je smluvními stranami sjednána na 
1 měsíc. Výpovědní lhůta počíná běžet prvním dnem měsíce následujícím po dni doručení 
písemné výpovědi druhé smluvní straně. Na počítání a průběh výpovědní lhůty se použijí 
obecná pravidla o počítání času dle Občanského zákoníku. 
 
e. Další doplňující informace 
Další informace je možno získat přímo v Domově pro seniory Velké Meziříčí, příspěvková 
organizace, v informačním letáku, na internetových stránkách zařízení: www.domovvm.cz  
a také v Registru poskytovatelů. 
4. Fakultativní služby (jsou-li poskytovány) 
Domov poskytuje fakultativní službu – soukromou dopravu klienta, kterou si klient hradí ze 
svých finančních prostředků (viz www.domovvm.cz - Sazebník služeb). 
 
5. Materiální, technické a hygienické podmínky pro zabezpečení sociální služby  
 
Domov pro seniory Velké Meziříčí je umístěn v nově postavené bezbariérové budově. Pro 
službu domov pro seniory je v současné době určeno 11 jednolůžkových a 28 dvoulůžkových 
pokojů s vlastním sociálním zařízením (WC, sprcha), s výjimkou jednoho jednolůžkového 
pokoje, který v rámci sociálního zařízení nemá vlastní sprchu. Všechny pokoje jsou přímo 
větratelné a přímo osvětlené. Vytápění DSVM je zajištěno centrálně – plynem. DSVM je 
vybaven dorozumívacím zařízením sestra – pacient. Zařízení je vybaveno kompenzačními 
pomůckami určenými   
- 
k rehabilitaci a pohybu (např. invalidní vozíky mechanické, chodítka, francouzské 
hole, vycházkové hole, elektrické zvedáky); 
- 
k hygieně (např. klozetová křesla, sprchové vozíky, hydraulické elektrické vany 
a elektrické zvedáky); 
- 
k lůžku (např. hrazdy, žebříčky, pojízdné jídelní stolky). 
Dále je zařízení vybaveno antidekubitními pomůckami určenými k polohování. 
Všechna lůžka jsou elektricky polohovatelná s antidekubitními matracemi s možností aktivní 
antidekubitní matrace. Na pokojích jsou polohovatelná křesla.  
 
 
 
Datum: 14. 7. 2021 
 
Jméno a podpis oprávněné osoby: Mgr. Renata Horňáková 
 
 
 
 
 
 
Razítko 
