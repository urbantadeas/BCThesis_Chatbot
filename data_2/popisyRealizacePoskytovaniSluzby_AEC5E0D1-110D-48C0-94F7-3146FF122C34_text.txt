Centrum sociálních služeb Tachov, příspěvková organizace 
IČ:00377805 
 
 
1
Popis realizace poskytování sociálních služeb 
 
Domov pro seniory Tachov, Panenská 2068 
 
Osoby se zájmem o poskytované pobytové sociální služby v DOMOVĚ PRO 
SENIORY TACHOV, PANENSKÁ 2068, mohou informace o druhu poskytovaných 
služeb, místě, kapacitě a okruhu osob jimž jsou služby určeny získat v Centru 
sociálních služeb Tachov, příspěvková organizace a domovu pro seniory, či na 
webových stránkách www.csstachov.cz. Informace jsou poskytovány i praktickým 
lékařům, zdravotnickým lůžkovým zařízením, obecním či městským úřadům apod. 
tak, aby tyto subjekty mohly v případě potřeby zprostředkovat kontakt osoby 
potřebující pobytovou sociální službu. 
Domovem pro seniory Tachov, Panenská 2068, je celý rok nepřetržitě poskytována 
pobytová služba, včetně ošetřovatelské a rehabilitační péče, osobám, které mají 
sníženou soběstačnost zejména z důvodu věku a zdravotního stavu a jejichž sociální 
situace vyžaduje pravidelnou pomoc jiné fyzické osoby. Poskytované služby 
v Domově pro seniory Tachov, Panenská 2068 obsahují základní činnosti, které 
zabezpečují zaměstnanci domova v souladu s vyhláškou č. 505/2006 Sb., kterou se 
provádějí některá ustanovení zákona o sociálních službách. 
Sociální pracovnice informuje zájemce o umístění v domově, případně i jeho rodinné 
příslušníky, o způsobu a podmínkách poskytování pobytových sociálních služeb. 
Seznamuje zájemce srozumitelným způsobem se všemi povinnostmi, které pro něho 
vyplývají ze smlouvy o poskytování sociálních služeb, o způsobu poskytování služby 
a o výši úhrady za tyto služby. 
Sociální pracovnice zjistí, co zájemce od služby očekává, jeho potřeby a cíle, zda mu 
domov může odpovídající sociální službu poskytnout. Zájemce je povinen před 
uzavřením smlouvy předložit posudek registrujícího lékaře o zdravotním stavu.  
Poskytování pobytových sociálních služeb se vylučuje, jestliže 
a) zdravotní stav osoby vyžaduje poskytnutí ústavní péče ve zdravotnickém zařízení, 
b) osoba není schopna pobytu v zařízení sociálních služeb z důvodu akutní infekční 
nemoci, nebo 
c) chování osoby by z důvodu duševní poruchy závažným způsobem narušovalo 
kolektivní soužití. 
V případě, že zdravotní stav nevylučuje umístění do domova pro seniory a je volná 
kapacita v domově, je se zájemcem uzavřena smlouva o poskytnutí sociální služby, 
splňující náležitosti dle zákona č. 108/2006 Sb., o sociálních službách v platném 
znění . 
V případě, že není volné místo, je zájemce zařazen do evidence žadatelů 
o pobytovou sociální službu v Domově pro seniory Tachov, Panenská 2068. 
Při přijetí do domova, sociální pracovnice citlivě s individuálním přístupem seznamuje 
osoby s prostředím domova, domácím řádem, ceníkem služeb, standardy kvality 
sociálních služeb apod. 
Domov dodržuje vnitřní předpisy organizace zpracované dle platných právních 
předpisů a standardy kvality provádění sociálních služeb, které vycházejí ze znalostí 
prostředí domova i potřeb osob, kterým jsou poskytovány pobytové služby. 
Centrum sociálních služeb Tachov, příspěvková organizace 
IČ:00377805 
 
 
2
Na organizační řád CSS Tachov, příspěvková organizace, navazuje provozní 
a domácí řád domova. Provozní řád je schválen orgánem ochrany veřejného zdraví. 
V domácím řádu je mimo jiné upraveno podílení se osob, kterým je poskytována 
pobytová služba na uspořádání života v domově svými zástupci zvolenými do výboru 
osob. 
O osobách, kterým jsou poskytovány pobytové služby je vedena sociální agenda 
v souladu se standardy kvality sociálních služeb, které upravují zpracování a vedení 
dokumentace o osobách, včetně pravidel pro nahlížení do dokumentace. Všichni 
zaměstnanci odpovědní za vedení sociální agendy, kteří shromažďují, evidují a 
zpracovávají jakékoliv osobní údaje, jsou povinni se řídit zákonem č. 101/2000 Sb., o 
ochraně osobních údajů v platném znění a vnitřním předpisem pro nakládání 
s důvěrnými informacemi. 
Domov pro seniory v souladu se standardy kvality sociálních služeb zabezpečuje 
individuální plánování a průběh sociální služby osobám, který zahrnuje popis 
postupu zaměstnanců při poskytování sociálních služeb, aby bylo zajištěno, že bude 
vyhověno všem aspektům poskytování zdravotní, osobní a sociální péče jednotlivým 
osobám. Pro stanovení rozsahu sociálních služeb je důležité vycházet z toho, co je 
osoba schopna zvládnout sama a s čím potřebuje pomoc. Klíčový zaměstnanec se 
zaměřuje na přednosti, zájmy a talent osob spíš než na jeho omezení. Naplánovaný 
cíl musí být především cílem osoby. Je veden písemný individuální plán podpory 
v průběhu poskytování sociální služby, který je pravidelně hodnocen a aktualizován 
s ohledem na měnící se osobní cíle, potřeby, schopnosti a zdravotní stav osoby. 
Ve vztahu k osobám je plně respektována Listina lidských práv a svobod, je 
dodržován etický kodex zaměstnanců. Porušení etického kodexu by bylo 
posuzováno jako porušení pracovní kázně.  
Domov se řídí standardem kvality sociálních služeb o podávání, evidenci a vyřizování 
stížností osob na kvalitu, rozsah a průběh poskytovaných sociálních služeb. Osoby 
jsou informovány jakým způsobem mohou stížnosti podávat. V domově je umístěna 
schránka důvěry pro podávání stížností. 
Osoba může smlouvu o poskytnutí sociální služby vypovědět bez udání důvodu 
a výpovědní lhůta pro výpověď osobou činí jeden měsíc.  
Jestliže osoba hrubě porušuje své povinnosti vyplývající z uzavřené smlouvy 
i po opětovném napomenutí, může poskytovatel vypovědět smlouvu o poskytnutí 
sociální služby s výpovědní dobou 1 měsíc. 
Budova je třípodlažní, většina pokojů je situována na jižní stranu, ubytování je 
poskytováno v 12 jednolůžkových, v 28 dvoulůžkových pokojích, v 1 třílůžkovém 
pokoji a v 1 čtyřlůžkovém pokoji včetně úklidu, praní a žehlení ložního a osobního 
prádla a ošacení. Všechny pokoje mají vlastní sociální zařízení. 
Pokoje jsou vybaveny lůžkem, nočním stolkem, šatní skříní, stolem, židlí, závěsnou 
poličkou, botníkem, věšákem se zrcadlem, lampičkou, stropním světlem a telefonem. 
Přesto si je mohou osoby doplnit vlastními předměty po dohodě s vedoucí domova 
(křeslo, televizor, lednice, rádio, varná konvice, polička, dekorační porcelán apod.). 
Centrum sociálních služeb Tachov, příspěvková organizace 
IČ:00377805 
 
 
3
Domov odpovídá svým charakterem a umístěním životnímu stylu osob, které jeho 
služby využívají, je bezbariérový. Na každém patře je společná koupelna vybavená 
vanou. Je k dispozici i vana hydraulicky posuvná, pro hůře pohyblivé osoby je 
k dispozici zvedací zařízení. Součástí objektu je zahrada, kde je umístěno několik 
laviček a altánek pro odpočinek osob. 
Celodenní strava, odpovídající věku, zásadám racionální výživy a potřebám dietního 
stravování je poskytována v rozsahu 3 hlavních jídel. 
Zdravotní péče je zajištěna ošetřovatelskou a rehabilitační péčí prováděnou 
zaměstnanci, kteří mají odbornou způsobilost k výkonu zdravotnického povolání. 
Ošetřovatelská péče je zajištěna 24 hodin denně včetně pomoci k dodržování 
léčebného režimu 
Lékařská péče je zajištěna smluvně lékařem docházejícím pravidelně do domova. 
Fyzioterapeut v zařízení zajišťuje rehabilitační péči, např. skupinové nebo 
individuelní kondiční cvičení, masáže a další fyzioterapeutické postupy ke zlepšení 
a udržení soběstačnosti osob. 
 
 
 
 
V Tachově 7. 5. 2007 
 
 
 
Ing. Toník Tomeš 
 
 ředitel CSS Tachov, 
 
 příspěvková organizace 
