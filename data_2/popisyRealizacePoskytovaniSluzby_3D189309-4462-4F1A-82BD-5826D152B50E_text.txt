  
                  Popis realizace poskytování sociálních služeb                                         
  
  
Název poskytovatele  
Sociální služby města Kroměříže  
Druh služby  
Domov pro seniory  
Forma služby  
pobytová  
Identifikátor  
9987041  
Název zařízení a místo 
poskytování  
Domov pro seniory Vážany, Lesní 299/54, 767 01 Kroměříž  
  
  
Poslání   
Posláním DPS je poskytovat službu s úctou a respektem na základě individuálních potřeb, 
udržení stávajících dovedností, návyků a soběstačností u klientů, zajištění pocitu jistoty, 
bezpečí a vytváření domácí atmosféry.  
  
  
Cílová skupina   
Senioři  
(od 60 let, kteří mají sníženou soběstačnost zejména z důvodu věku, jejichž situace 
vyžaduje pravidelnou pomoc jiné fyzické osoby (dle zákona č. 108/2006 Sb. o sociálních 
službách § 49)  
  
  
Věková struktura cílové skupiny  
mladší senioři (60-80 let), starší senioři (nad 80 let)  
  
  
Zásady poskytování sociální služby  
  Respektujeme svobodu člověka a jeho lidská práva  
  Respektujeme individualitu a specifické potřeby klientů 
  Zachováváme partnerský rovnocenný přístup  
  Podporujeme samostatnost a soběstačnost klientů dle jejich osobních možností  
  Podporujeme uživatele ve využívání místních institucí a udržování přirozené 
vztahové sítě  
  Rozvíjíme kvalitu ubytování a stravování klientů, kvalitu a estetiku prostředí  
  Navazujeme a prohlubujeme spolupráci s rodinnými příslušníky  
  Vytváříme bezpečné prostředí s ohledem na specifické potřeby klientů 
  Klademe důraz na zvyšování kvality poskytovaných služeb dalším vzděláváním 
pracovníků   
 
  
Jednání se zájemcem o službu, vstup uživatele do služby  
Proces jednání se zájemcem o službu probíhá v souladu se standardem kvality č. 3. 
Základní informace o poskytované sociální službě může zájemce získat telefonicky nebo 
osobně (při osobním jednání je vhodné dojednat termín schůzky předem), nebo 
prostřednictvím webových stránek (www.sskm.cz). Při jednání se zájemcem o službu jsou 
zájemci ústně předány informace o poskytované službě a je nabídnuta možnost prohlídky 
domova. Před zahájením poskytování služby je provedeno sociální šetření v místě 
bydliště (popřípadě v místě současného pobytu) sociálními pracovnicemi, které zhodnotí 
nepříznivou sociální situaci, projednají se se žadatelem jeho požadavky a očekávání od 
poskytované sociální služby. Zahájení služby je podmíněno sepsáním smlouvy, která 
sjednává rozsah a podmínky poskytování služby. 
 
Popis služby  
Naplnění základních činností ze zákona  
 Domov pro seniory (§ 49 zák. 108/2006 Sb.) zajišťuje: a) 
poskytování ubytování  
b) poskytování stravy  
c) pomoc při osobní hygieně nebo poskytnutí podmínek pro osobní hygienu  
d) pomoc při zvládání běžných úkonů péče o vlastní osobu  
e) zprostředkování kontaktu se společenským prostředím  
f) sociálně terapeutické činnosti  
g) aktivizační činnosti  
h) pomoc při uplatňování práv, oprávněných zájmu a při obstarávání osobních záležitostí  
  
  
Pravidla poskytování služby  
Pravidla pro poskytování služby upravují vnitřní předpisy a dokumenty (Domovní řád,  
Provozní řád, Standardy kvality sociální služby, směrnice, vnitřní pokyny, harmonogramy 
činnosti).  
  
Metody práce  
Metodou sociální práce s klienty se rozumí vhodný individuální přístup ke klientům, 
vedení ke spolupráci, s ohledem na schopnosti, potřeby, zájmy a cíle klientů.   
Cíle služby:  
• 
Poskytování služby na základě individuálních potřeb  
• 
Respektování lidské důstojnosti a naplňování práv klientů  
• 
Udržení kvality života a dosavadní sítě sociálních vztahů  
• 
Přizpůsobení služeb potřebám klientů  
  
Pravidla pro vyřizování stížností  
Klient či rodinný příslušník má právo podat stížnost, připomínku v ústní, písemné formě 
kterémukoliv pracovníkovi služby nebo do schránky. Stížnosti jsou evidovány a 
vyřizovány. Postupy podávání a vyřizování upravuje standard č.7.  
  
Pravidla pro ukončení služby  
Smluvní vztah může být ukončen jak ze strany klienta, tak ze strany poskytovatele. 
Výpovědní důvody a výpovědní lhůty jsou vymezeny ve Smlouvě o poskytnutí sociální 
služby  
- Ukončení uplynutím doby, na kterou byla Smlouva uzavřena  
- Ukončení ze strany klienta – klient může ukončit službu  
- Ukončení ze strany poskytovatele – závažné, soustavné nebo opakované porušení či 
nedodržování smluvních podmínek  
  
Úhrady za služby  
Finanční účast klienta je v souladu se zákonem č.108/2006 Sb., o sociálních službách a 
cena služby se řídí ustanovením Vyhlášky 505/2006 Sb. v platném znění  
  
Další doplňující informace  
Domov je umístěn v klidné části na okraji města, v blízkosti autobusové zastávky. Klienti 
mají k dispozici rozlehlou zahradu s pergolou a lavičkami, sloužící k procházkám i 
relaxaci.  
V areálu je pro klienty k dispozici, bufet, tělocvična, kaple, vzpomínková a relaxační 
místnost. Služby klientům poskytujeme v zařízení celoročně a s ohledem na jejich 
individuální potřeby a možnosti.  
Fakultativní činnosti (jsou-li poskytovány)  
Fakultativní činnosti, které jsou poskytovány nad rámec základních činností a výše úhrad, 
stanovuje Příloha ke Smlouvě o poskytnutí sociální služby. Fakultativní činnosti klient 
hradí z vlastních prostředků. 
Prostory, materiální a technické vybavení (bezbariérovost)  
Jedná se o pobytovou službu v bezbariérové budově určenou pro 83 klientů, poskytovanou 
v Domově pro seniory Vážany, Lesní 299/54, Kroměříž. V zařízení jsou 2 třílůžkové, dále 
dvojlůžkové a jednolůžkové pokoje. Součástí pokojů je sociální zařízení (WC, sprcha) a 
signalizační zařízení. Pokoje jsou standardně vybavené postelí, nočním stolkem 
s uzamykatelným šuplíkem, šatní skříní, křeslem a stolkem. Klienti mohou na pokojích 
využívat vlastní elektrospotřebiče a nábytek. Klientům jsou k dispozici polohovací postele, 
antidekubitní matrace, pro přesuny jsou využívány zvedáky a speciální podložky. 
Klientům je k dispozici jídelna s televizí, která slouží zároveň ke společenským setkáváním. 
  
  
  
Dne 1.1.2024                                         Zpracovala: Mgr. Michaela Pospíšilová  
