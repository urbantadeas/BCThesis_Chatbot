 
 
Domov důchodců Rokytnice nad Jizerou 
příspěvková organizace 
Dolní, 512 44, Rokytnice nad Jizerou  
 
            Popis realizace služby 
Domovy pro seniory 
 
Poslání DS: 
 
Posláním služby Domov pro seniory Rokytnice nad Jizerou, příspěvkové organizace 
Libereckého kraje, je poskytování celoročních pobytových sociálních služeb v klidném 
prostředí se zahradou seniorům od 60-ti let, především z oblasti ORP Jilemnice a následně 
dalších částí Libereckého kraje, kteří jsou plně odkázáni na pravidelnou pomoc jiné osoby a 
jejichž stáří, zdravotní stav a snížená soběstačnost jim nadále neumožňují setrvat v  
dosavadním prostředí. Služba podporuje udržení zachovaných schopností a soběstačnost 
seniora a vychází z jeho individuálních potřeb. 
 
 
Ve službě je k dispozici specifické krizové lůžko, pro krátkodobé řešení urgentní (náhle 
vzniklé) nepříznivé sociální situace zejména seniorů. Krizové lůžko může být poskytnuto 
pouze na přechodnou dobu, nejdéle na 3 měsíce. 
 
Zásady: 
 
• respekt k soukromí nejen v oblasti bydlení, ale i při poskytování péče 
• individuální přístup ke klientům 
• zajištění co nejbezpečnějšího prostředí  
• profesionalita pracovníků  
• citlivý, lidský přístup pracovníků ke klientům 
Cíle: 
• Poskytovat základní činnosti služby tak, aby byla v maximální míře podporována 
dosud zachovaná soběstačnost a schopnosti klienta. 
• Poskytovat základní ošetřovatelskou péči 
• Zajištění dietního stravování a možnost výběru jídel -  2 x v týdnu 
• bezbariérové bydlení 
• bydlení v jednolůžkových a dvoulůžkových pokojích 
• Snaha o podporu manželského bydlení na dvoulůžkovém pokoji, vyžaduje-li 
nepříznivá sociální situace poskytnutí služby oběma partnerům, a jeli to (v daném 
čase) v kapacitních možnostech služby.  
• podpora kontaktů s přirozeným společenským prostředím  
• podpora spolupráce s rodinou  
• možnost krátkodobého ubytování osob blízkých klientovi  
• zajištění příjemného prostředí v domově i jeho okolí 
• poskytnutí pomoci při pozitivním hodnocení života, pomoc při nacházení smyslu 
života na jeho sklonku a doprovázení v posledních dnech života 
Cílová skupina 
• Lidé, kteří dosáhli věku 60 let, mají sníženou soběstačnost a jsou plně odkázáni na 
pravidelnou pomoc jiné osoby, potřebují soustavnou péči a jejich snížená soběstačnost 
jim nadále neumožňuje setrvat v dosavadním prostředí. 
• Osoby, které se ocitly v nepříznivé situaci z důvodu věku, zhoršeného zdravotního stavu 
a související snížené soběstačnosti, čímž se do značné míry staly závislé na pomoci 
druhé osoby. 
• Osoby, jejichž rodina již vyčerpala možnosti své péče. 
• Osoby, které bydlí v odlehlých oblastech, mimo dosah terénní pečovatelské služby. 
• Lidé, jejichž věk, snížená soběstačnost a zdravotní stav způsobený věkem jim nadále 
neumožňuje vést samostatný život ani v domech s pečovatelskou službou. 
• Lidé, pro které jsou, vzhledem ke snížené soběstačnosti a ke změnám zdravotního stavu, 
nedostačující terénní pečovatelské služby nebo jiné terénní služby sociální péče. 
• Lidé, kteří prošli stabilizací zdravotního stavu během pobytu v léčebně dlouhodobě 
nemocných a současně potřebují dlouhodobou komplexní péči, kterou nelze zajistit 
jiným způsobem než skrze pobytovou sociální službu. 
• Přednostně jsou přijímáni žadatelé, kteří mají trvalé bydliště v ORP Jilemnice a následně 
žadatelé 
s trvalým 
bydlištěm 
v dalších 
částech 
Libereckého 
kraje, 
případně 
mají prokazatelnou silnou sociální vazbu na blízké rodinné příslušníky trvale žijící 
v okolní lokalitě. 
• Cílem je, aby klienti zůstávali v blízkosti svého přirozeného společenského prostředí, v 
blízkosti svých příbuzných a známých, s nimiž tak nemusí přerušit vzájemný kontakt. 
Uživatelé pocházející z okolních vesnic a malých městeček, kde byli zvyklí na klid a 
přírodu, tak mají možnost žít v podobném prostředí i nadále. V závislosti na vlastním 
přání zájemce, naléhavosti jeho sociální situace a při případném aktuálním nedostatku 
žadatelů ze zdejšího ORP, mohou být služby poskytnuty i klientům pocházejícím 
z celého území Libereckého kraje. 
 
Služba není určena: 
 
• Osobám, které nesplňují výše definovanou cílovou skupinu. 
• Osobám, jejichž zdravotní stav vyžaduje hospitalizaci a léčbu ve zdravotnickém 
zařízení. 
• Lidem, kteří trpí infekčním, virovým a parazitárním onemocněním a mohou tak být 
přenašeči vážných onemocnění,  
• Lidem, kteří trpí psychickými poruchami, které znemožňují klidné soužití v kolektivu; 
např. chronickým alkoholismem a jinými závažnými toxikomaniemi nebo různými 
stupni mentálního postižení. 
• Osobám, které požadují službu formou osobní asistence. 
 
 
Nabízené činnosti 
a) poskytnutí ubytování – jednolůžkové a dvoulůžkové pokoje, bezbariérový přístup, DD má 
vlastní kuchyň, prádelnu a úklidovou službu. 
 
b) poskytnutí stravy nejméně 3-4 x denně 
 
c) Pomoc při zvládání běžných úkonů péče o vlastní osobu. Jednotlivé úkony péče jsou dle 
dohody s klientem a na základě jeho potřeb naplánovány individuálně. V rámci možností se 
služba snaží navázat na denní zvyklosti klienta. Podpora a pomoc je poskytována 24 hodin 
denně a klienti tak mají pocit jistoty a bezpečí. Rozsah a četnost činností při poskytování 
sociální služby jsou popsány v tzv. Individuálním plánu klienta. 
 
d) Pomoc při osobní hygieně nebo poskytnutí podmínek pro osobní hygienu.  
 
e) Zprostředkování kontaktu se společenským prostředím. Služba realizuje pořádání 
kulturních a společenských akcí, kterých se klienti mají možnost účastnit. Kulturních a 
společenských akcí se mohou účastnit i blízcí klientů nebo pozvaní hosté z okolí. 
 
f) Sociálně terapeutické činnosti. Rozvoj nebo udržení osobních a sociálních schopností a 
dovedností podporujících sociální začleňování osob.  
 
g) Aktivizační činnosti. Služba zajišťuje pravidelné denní a volnočasové aktivity 
(reminiscence - terapie založená na vzpomínkách, aktivizace s využitím pro klienty známých 
domácích činností, poslech hudby, odpolední káva, výtvarné a rukodělné činnosti, cvičení), 
kde mohou klienti pobývat společně s ostatními. Je zajištěna i duchovní péče, v domově se 
konají pravidelné bohoslužby.  
 
h) Pomoc při uplatňování práv, oprávněných zájmů a při obstarávání osobních záležitostí. 
Sociální pracovnice zajišťuje poradenskou činnost v úředních a finančních záležitostech. 
 
i) Zdravotní péče je zajišťována vlastním středním zdravotnickým personálem, praktický 
lékař dochází do domova 2x týdně.  
  
Jednání se zájemcem o sociální službu 
 
O nabízených službách se zájemce může dozvědět z internetu (dokument Garantovaná 
nabídka služeb – Domov pro seniory), v katalogu sociálních služeb, od pracovníka MěÚ a od 
pověřeného pracovníka přímo v domově pro seniory. Žádost je možné vyzvednout osobně 
v DD a požádat sociální pracovnici o pomoc při vyplnění, dále je možnost stáhnutí žádosti z 
webových stránek DD. Součástí žádosti je vyjádření ošetřujícího lékaře a souhlas se 
zpracováním osobních údajů. Jakmile budou doručeny všechny náležitosti, žádost bude 
zaevidována a zájemce písemně vyrozuměn o přijetí žádosti, zároveň je vyzván, aby 
telefonicky informoval sociální pracovnici DD o každé změně (hospitalizace, umístění 
v jiném DD, úmrtí). Na základě žádosti provede sociální pracovnice šetření v přirozeném 
prostředí žadatele nebo ve zdravotnickém zařízení. 
Nabízíme osobní jednání se zhodnocením nepříznivé situace žadatele a projednání vhodnosti 
zvolené sociální služby s možností prohlídky domova. 
 
Uzavírání smlouvy o poskytnutí sociální služby 
 
V den nástupu do domova pro seniory je vyhotovena smlouva, která je projednána za 
účasti klienta a rodinných příslušníků, pokud si to klient přeje. Smlouva je vyhotovena ve 
dvou originálech, kdy jedna náleží klientovi a jedna je uložena u sociální pracovnice. Součástí 
smlouvy jsou přílohy: výpočet úhrady za pobyt, ceník, smlouva o spoluúčasti na úhradě 
nákladů, výpis pravidel a stížností, zásady ochrany osobních údajů klienta. 
Úhrada za poskytování sociální služby 
 
Sociální služba je poskytována za úhradu: 1) ubytování v částce 305,- Kč / den za 
jednolůžkový pokoj, 290,-Kč / den za dvoulůžkový pokoj, 2) strava 221,- Kč / den, diabetická 
235,- Kč / den. Informace o maximální možné výši úhrad je možno nalézt v prováděcí 
vyhlášce č. 505/2006 Sb. 
 
 
Stížnosti 
 
K podání stížnosti při nespokojenosti s kvalitou poskytovaných služeb v Domově pro 
seniory Rokytnice nad Jizerou je oprávněn klient nebo občan, který jedná v jeho zájmu. 
Stěžovatel má možnost zvolit si nezávislého zástupce, který ho bude při vyřizování 
stížnosti zastupovat nebo doprovázet. 
Stížnost může být podána: 
▪ 
Ústně 
▪ 
Písemně zápisem do knihy stížností 
▪ 
Písemně, i anonymně, do určených schránek stížností, připomínek a pochval, 
které jsou umístěny na každém oddělení u výtahu a v prostoru recepce. 
Schránky jsou umístěny takovým způsobem, aby byla zajištěna možná 
anonymita stěžovatele. 
▪ 
Písemně, oznamovacím dopisem 
Stížnost musí být prověřena v celém rozsahu. Postupy prověřování musí být voleny tak, 
aby vedly k rychlému zjištění skutečného stavu, nesnižovaly důstojnost žádného 
z účastníků a neovlivňovaly nežádoucím způsobem budoucí vztahy mezi účastníky.  
Postup při zpracování stížností: 
▪ 
Příjemce ústní stížnosti zapíše do knihy stížností, oznámí ji svému vedoucímu 
pracovníkovi, který určí další postup. Pověřený pracovník vyřeší stížnost co 
nejdříve, učiní zápis do knihy stížností, s nímž stěžovatele seznámí. Stěžovatel 
potvrdí seznámení s obsahem vyřešení stížnosti svým podpisem. 
▪ 
Je-li stížnost písemná, do 30 dní je stěžovatel písemně vyrozuměn, pokud 
uvede adresu.  
V případě nespokojenosti s vyřízením stížnosti má stěžovatel právo se odvolat proti 
způsobu vyřízení a požádat o prošetření postupu při vyřizování stížnosti nadřízený nebo 
nezávislý orgán. 
 
Důvody ukončení poskytování sociální služby 
Poskytovatel může smlouvu vypovědět pouze z těchto důvodů: 
• Klient porušuje své povinnosti vyplývající ze Smlouvy. Za porušení Smlouvy se 
považuje zejména: 
▪ zamlčení výše příjmu nebo jeho změn, pokud Klient nehradí úhradu 
  v plné výši podle čl. VI. odst. 2 Smlouvy 
▪ nezaplacení úhrady v daném termínu 
• Klient i po opětovném napomenutí poruší povinnosti, které vyplývají z vnitřních 
pravidel domova pro seniory. 
• Klient opakovaně porušuje lidská a občanská práva zaměstnanců poskytovatele, jejich 
oprávněné zájmy nebo důstojnost. 
• Klient odmítne podepsat dodatek ke smlouvě, kde se mění výše úhrady či rozsah 
poskytovaných služeb. 
 
Prostředí, ve kterém je služba poskytována 
 
Kapacita služby je: 62 klientů (61 standardních + 1 krizové lůžko)  
 
Ubytování je poskytováno v jednolůžkových a dvoulůžkových pokojích s hygienickým 
zařízením společným pro 2 pokoje. Budova je členěna na 5 pater, z nichž 2 patra jsou určena 
službě Domovy pro seniory. Objekt domova je umístěn na kraji města uprostřed přírody cca 
2,5 km od center dvou okolních měst. Budova je bezbariérová, moderně vybavená, s vlastní 
kuchyní, prádelnou a úklidovou službou. K dispozici je zahrada s altánky, blízký lesík 
s lavičkami, krásná vyhlídka na panorama hor, ve čtvrtém patře budovy je kaple. 
 
Územní působnost sociální služby 
Přednostně jsou přijímáni žadatelé, kteří mají trvalé bydliště v ORP Jilemnice a následně 
žadatelé 
s trvalým 
bydlištěm 
v dalších 
částech 
Libereckého 
kraje, 
případně 
mají prokazatelnou silnou sociální vazbu na blízké rodinné příslušníky trvale žijící v okolní 
lokalitě. 
Cílem je, aby klienti zůstávali v blízkosti svého přirozeného společenského prostředí, v 
blízkosti svých příbuzných a známých, s nimiž tak nemusí přerušit vzájemný kontakt. 
Uživatelé pocházející z okolních vesnic a malých městeček, kde byli zvyklí na klid a přírodu, 
tak mají možnost žít v podobném prostředí i nadále. V závislosti na vlastním přání zájemce, 
naléhavosti jeho sociální situace a při případném aktuálním nedostatku žadatelů ze zdejšího 
ORP, mohou být služby poskytnuty i klientům pocházejícím z celého území Libereckého 
kraje. 
 
Další informace 
web: http://www.ddrokytnice.cz 
Podrobné informace o službě Domovy pro seniory podá Bc. Kateřina Kubátová, DiS. 
(katerina.kubatova@ddrokytnice.cz, 481 55 33 75). U této pracovnice je také možné podat 
Žádost o přijetí do DS. 
V Rokytnici nad Jizerou 8. 10. 2024  
Platnost od: 1.1.2025 
 
 
 
 
 
 
 
 
Mgr. et Mgr. Josef Novotný, Ph.D. 
ředitel  
 
Telefon:   481 55 33 11                                
Bankovní spojení: KB Semily                          
 
 
č.ú.19339581/0100          
E–mail:  reditel@ddrokytnice.cz 
IČO: 00085782         DIČ: CZ00085782 
 
 
Mgr. Josef 
Novotný, Ph.D.
Digitálně podepsal Mgr. 
Josef Novotný, Ph.D. 
Datum: 2024.10.08 
15:44:16 +02'00'
