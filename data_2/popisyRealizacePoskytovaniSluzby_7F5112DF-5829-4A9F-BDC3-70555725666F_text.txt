 
1
Název žadatele:  
Městská správa sociálních služeb Boskovice, příspěvková organizace 
Havlíčkova 19 
680 01 Boskovice 
 
Druh poskytované služby:  
Domov pro seniory, identifikátor 6842079 
 
Název a místo zařízení poskytované sociální služby:  
Domov pro seniory 
Sadová 1091/18 
680 01 Boskovice 
 
Formulář A – Popis realizace poskytování sociální služby 
 
DOMOV PRO SENIORY 
 
1. Úvod 
 
Městská správa sociálních služeb Boskovice je příspěvkovou organizací, jejímž zřizovatelem 
je Město Boskovice, které se nachází na střední Moravě, asi 40 km severně od Brna. Městská 
správa sociálních služeb byla založena 1.7.1991 delimitací OÚSS Blansko a zajišťuje sociální 
služby typu domov pro seniory, domov se zvláštním režimem a pečovatelskou službu. 
 
Poslání poskytované sociální služby Domova pro seniory 
 
Posláním domova pro seniory je poskytování pobytové služby prostřednictvím pomoci  
a podpory jako důstojné náhrady za běžné domácí prostředí těm seniorům, kteří s ohledem na 
svůj věk a zdravotní stav nemohou trvale žít ve svém přirozeném sociálním prostředí. Pomoc 
a podpora vychází z individuálně určených potřeb klientů, respektuje základní lidská práva 
a svobody, důstojnost a usiluje o sociální začleňování klientů. 
 
Cílem poskytované sociální služby je 
 
Cílem poskytované sociální služby je: 
▪ Klient, který v zařízení za podpory poskytované služby důstojně prožije a dožije svoje 
stáří, měřitelnost: dotazník spokojenosti, osobní cíle IP 
▪ Klient, který je spokojený v těchto oblastech: 
➢ Ubytování 
➢ Stravování 
➢ poskytování sociálně aktivizačních činností dle individuálních potřeb 
➢ zajištění soukromí 
měřitelnost: dotazník spokojenosti, osobní cíle IP 
• Klient, který si za podpory poskytované sociální služby uchová co nejdéle svoje 
schopnosti a dovednosti, zejména ve vztahu ke své soběstačnosti a umí aktivně trávit 
svůj čas,měřitelnost: zhodnocení stavu dle ošetřovatelských metod, zapojování do 
aktivit, kontakt a hodnocení rodiny 
▪ Klient, kterému je sociální služba poskytována dle jeho individuálních, osobních přání 
a poskytuje mu podporu při jejich realizaci. měřitelnost: osobní cíle IP 
 
2
 
Kapacita: 98 lůžek od 1.1.2023 
 
Zásady poskytované sociální služby – domov pro seniory: 
▪ Individuální přístup – za samozřejmost pokládáme to, že ke každému klientovi 
přistupujeme individuálně. Při poskytování služby přihlížíme ke schopnostem, 
možnostem a potřebám každého klienta.  
▪ Respektování důstojnosti a práv klientů – ve vztahu ke klientům vystupují 
zaměstnanci zdvořile, s projevy úcty. Snažíme se o vytváření laskavého, přátelského 
prostředí, které bude alespoň částečně nahrazovat přirozené sociální prostředí klienta.  
▪ Respektování svobodného rozhodnutí - při poskytování služeb i při pracovním procesu 
v rámci organizace respektujeme svobodné rozhodnutí klientů, zda chtějí či nechtějí 
služby využívat a rozsah služby poskytujeme formou nabídky. Podporujeme 
vzájemnou důvěru klientů mezi ostatními klienty a personálem. Vytváříme podmínky 
pro uplatnění vlastní vůle klientů. 
▪ Ochrana osobních a citlivých údajů - zachováváme v souladu se zákonem o sociálních 
službách a zákonem o ochraně osobních údajů mlčenlivost ve vztahu k osobním 
a citlivým údajům klientů. 
▪ Flexibilita - přizpůsobování služby potřebám klientů 
 
Cílová skupina Domova pro seniory 
 
Cílová skupina: 
▪ Senioři 
 
Věková struktura cílové skupiny 
▪ Služba je určena osobám od 60 let věku 
 
Službu nemůžeme poskytnout: 
▪ osobám závislým na alkoholu a návykových omamných látkách,   
▪ osobám s psychiatrickým onemocněním, při němž mohou ohrozit sebe i svoje okolí, 
jejichž chování znemožňuje soužití s kolektivem a jejich stav není ovlivnitelný léčbou,  
▪ osobám, jejichž projevy chování mohou ohrozit jejich osobu a okolí pro akutní nebo 
nestabilizovanou duševní nemoc,  
▪ osobám se středně těžkým a těžkým stupněm mentálního postižení,  
▪ osobám ohrožující zdraví ostatních obyvatel a zaměstnanců infekčními chorobami  
 
V případech hodných zvláštního zřetele (např. nižší věk zájemce o sociální službu) může, 
po posouzení celkové sociální situace, učinit výjimku ředitelka zařízení. 
 
2. Základní činnosti sociální služby domov pro seniory: 
 
a) poskytnutí ubytování: 
1) poskytnutí ubytování (jednolůžkové, dvoulůžkové pokoje) 
2) úklid, praní a drobné opravy ložního, osobního prádla, ošacení, žehlení 
 
3
b) poskytnutí stravy: 
1) zajištění celodenní stravy odpovídající věku, zásadám racionální výživy a potřebám    
    dietního stravování, minimálně v rozsahu 3 jídel denně, 
 
c) pomoc při zvládání běžných úkonů péče o vlastní osobu: 
1) pomoc při oblékání a svlékání, včetně speciálních pomůcek, 
2) pomoc při přesunu na lůžko nebo vozík, 
3) pomoc při vstávání z lůžka, uléhání, změna poloh, 
4) pomoc při podávání jídla a pití, 
5) pomoc při prostorové orientaci, samostatném pohybu ve vnitřním i vnějším 
prostoru,  
 
d) pomoc při osobní hygieně nebo poskytnutí podmínek pro osobní hygienu: 
1) pomoc při úkonech osobní hygieny, 
2) pomoc při základní péči o vlasy a nehty, 
3) pomoc při použití WC, 
 
e) zprostředkování kontaktu se společenským prostředím: 
1) podpora a pomoc při využívání běžně dostupných služeb a informačních zdrojů, 
2) pomoc při obnovení nebo upevnění kontaktu s rodinou a pomoc a podpora při 
dalších aktivitách, podporujících sociální začleňování osob, 
 
f) sociálně terapeutické činnosti: 
socioterapeutické činnosti, jejichž poskytování vede k rozvoji nebo udržení osobních  
a sociálních schopností a dovedností podporujících sociální začleňování osob, 
 
 
g) aktivizační činnosti: 
1) pomoc při obnovení nebo upevnění kontaktu s přirozeným sociálním prostředím, 
2) nácvik a upevňování motorických, psychických a sociálních schopností  
a dovedností, 
 
h) pomoc při uplatňování práv, oprávněných zájmů a při obstarávání osobních 
záležitostí: 
 
pomoc při komunikaci vedoucí k uplatňování práv a oprávněných zájmů. 
 
 
3. Vstup klienta do služby 
 
Informace o domově je možné získat prostřednictvím:  
 
➢ Internetových stránek: Tyto jsou pravidelně aktualizovány. Je zde možnost stažení 
žádosti o přijetí.  Adresa stránek je: www.msssboskovice.cz 
➢ Informačních letáků:  Je možno je vyzvednout u obvodních lékařů, na obecních 
a městských úřadech, MSSS Boskovice, p.o.… 
➢ Akcí pořádaných domovem: např. Den otevřených dveří, články v tisku … 
➢ Sociálního pracovníka popř. jiného kompetentního pracovníka, má-li zájemce 
specifický dotaz. Pokud se chce zájemce dostavit v jinou, než úřední dobu, rádi mu 
vyhovíme, ale je nutné si předem sjednat schůzku, např. telefonicky. 
➢ Informační panel při vstupu 
➢ Zájemcům umožníme prohlídku zařízení 
 
4
 Jednání se zájemcem o službu, který dosud nemá podanou žádost:  
 
1) sociální pracovnice sdělí zájemci o službu základní informace o zařízení  
2) jasně a srozumitelně zodpoví veškeré položené dotazy 
3) předá mu žádost o přijetí do Domova pro seniory, tuto žádost je také možno zaslat 
poštou nebo si ji zájemce může stáhnout z internetu z našich webových stránek 
4) sociální pracovnice vysvětlí zájemci o službu, co všechno musí žádost obsahovat  
5) sociální pracovnice zjistí, co zájemce o službě ví a co od služby očekává 
6) zájemce je seznámen s tím, co zařízení nabízí a jaké služby poskytuje 
7) sociální pracovnice se několikrát ujistí, zda zájemce informacím rozumí, případně 
informace opakuje 
8) zájemce je vyzván, aby oznámil jakoukoli změnu v jeho údajích 
9) pokud žadatel nemá zažádáno o příspěvek na péči, sociální pracovnice mu doporučí, 
aby si o tuto dávku co nejdříve zažádal na příslušném městském úřadě (na odboru 
sociálních věcí), popř. mu žádost vyplní  
10) schůzky se sociální pracovnicí se mohou zúčastnit i rodinní příslušníci, osoby blízké  
11) v případě omezení způsobilosti k právním úkonům se jednání účastní i opatrovník 
 
Jednání se zájemcem o službu, který má již podanou žádost, čeká na 
umístění:  
 
➢ pokud chce zájemce poskytnout informace o aktuálním stavu jeho podané žádosti, 
sociální pracovnice mu tyto informace podá srozumitelným způsobem 
➢ je možné se informovat telefonicky či si dohodnout osobní schůzku 
➢ pokud zdravotní stav žadatele nedovoluje, aby se o stavu žádosti informoval sám, je 
možné podat tyto informace rodinným příslušníkům 
➢ zájemcům, kteří nejsou schopni porozumět informacím o zařízení je ukázána 
fotogalerie s fotografiemi zařízení 
➢ sociální pracovnice také informuje o pravidlech pro umístění do zařízení a postupech 
pro výběr jednotlivých uchazečů  
 
Jednání se zájemcem o službu, který nastupuje do Domova pro seniory 
 
➢ zdravotnický personál, pracovník přímé obslužné péče nově příchozího klienta 
ubytuje, zjistí aktuální zdravotní stav, zajistí veškeré záležitosti s tímto spojené 
➢ sociální pracovnice navštíví klienta na pokoji a jasnou a srozumitelnou formou mu 
vysvětlí veškeré náležitosti smlouvy 
➢ sociální pracovnice nechá smlouvu podepsat ředitelkou zařízení i klientem, jeden 
tiskopis zůstává klientovi a druhý se ukládá do jeho osobní karty u sociálních 
pracovnic 
➢ sociální pracovnice nabídne klientovi možnost konzultace smlouvy a jiných sociálních 
záležitostí v kteroukoli hodinu pracovní doby 
➢ sociální pracovnice zodpoví klientovi veškeré dotazy jasnou a srozumitelnou formou, 
jedná a vystupuje vlídně a adekvátně ke schopnosti komunikace klienta 
 
 
 
 
 
5
4. Metody práce s klientem a způsob, jakým jsou klienti 
zapojeni do rozhodování o využití služby 
 
Hlavní metodou užívanou při práci s klientem je rozhovor, jehož prostřednictvím se dovídáme 
potřeby a přání uživatele, které se snažíme zohledňovat při poskytování sociální služby. Při 
jednání s klienty s potížemi v komunikaci jim pracovník věnuje dostatek času  
a popř. požádá blízké o překonání komunikačních bariér. Zařízení respektuje osobní, 
subjektivní názor klientů na to, jak chtějí žít a využívat nabízené sociální služby. Přáním 
klientů se zařízení snaží vyhovět. 
Další užívanou metodou je poradenství, zajištění kontaktů a konzultace s rodinou, odborníky 
a jinými institucemi, doprovod a zastupování klienta na úřadech, popř. za jiným účelem, apod. 
Při řešení nepříznivé sociální situace zařízení respektuje vůli klienta. Každá situace je řešena 
individuálně podle situace klienta, jeho zdravotního stavu apod. 
Zařízení se snaží o zapojení klienta do kulturních akcí pořádaných poskytovatelem. Klient má 
možnost využít aktivizační činnosti, které jsou v objektu Domova pro seniory nabízeny. 
Klient má právo rozhodnout se, jakých služeb a činností využije. 
K naplnění osobního cíle klienta slouží zpracovaný individuální plán. Individuální plán je 
souborem potřeb, přání a postupů k dosažení individuálního cíle. Plán je měnitelný dle přání 
klienta. Je konkrétní, srozumitelný a dosažitelný. Za plánování a průběh práce s klientem 
odpovídají konkrétní tzv. klíčoví pracovníci, k jejichž práci byl vytvořen metodický pokyn. 
Každý klíčový pracovník zná anamnézu klienta a je pro něj důvěrnou osobou. 
5. Podávání a vyřizování stížností klientů 
 
Oprávněné osoby, ochrana práv 
 
K podání stížností na poskytované služby je oprávněn klient, jeho zákonný zástupce, rodinný 
příslušník, příp. fyzická, či právnická osoba zastupující zájem klienta. Každý klient může 
požádat o pomoc při sestavování stížnosti, podnětů a připomínek kteréhokoliv pracovníka 
MSSS. Zásadou při vyřizování stížností je bezpečí a objektivnost. Stížnost je přijímána 
vstřícně, věcně, diskrétně. Stěžovatel má možnost hovořit s pracovníkem, který stížnost 
přijímá o samotě. Všichni, kteří s informacemi ke stížnosti přišli do kontaktu, jsou vázáni 
etickými pravidly a mlčenlivostí. Zveřejnit lze věcné informace o stížnosti a výsledek šetření 
stížnosti. Pracovník, který stížnost prověřuje, přistupuje k faktům i účastníkům objektivně 
a spravedlivě. Požádá-li o to stěžovatel, je třeba zachovat mlčenlivost o jeho totožnosti. 
Podání stížnosti nesmí být stěžovateli na škodu a nesmí být proti němu činěny žádné přímé 
nebo nepřímé zákroky. 
Forma podání stížnosti 
 
Stížnost je možno podat v písemné nebo ústní podobě přímo na ředitelství MSSS.  Písemnou 
stížnost je rovněž povinen přijmout kterýkoli zaměstnanec a ten následně odpovídá za její  
předání přímému nadřízenému pracovníkovi, který zajistí její zaevidování do Knihy stížností 
vedené na sekretariátu MSSS. Pokud je stížnost podávána ústně, je povinností každého 
zaměstnance oznámit toto podání nadřízenému pracovníkovi a ten následně zajistí sepsání 
Záznamu o přijetí ústní stížnosti a jeho zaevidování do Knihy stížností na sekretariátu MSSS. 
Imobilní klienti mají jedenkrát měsíčně možnost podat stížnost do přenosné schránky, kterou 
jim zajistí pracovníci sociálního úseku. Schránky jsou označeny barevným letáčkem 
s informacemi o možnostech podání stížnosti. Záznam o přijetí ústní stížnosti obsahuje: 
 
6
datum, kdo stížnost podává, obsah sdělení a co stěžovatel žádá nebo očekává, podpis 
zaměstnance, který zápis sepsal.  
 
Stížnost je také možno podat anonymně do Schránek na stížnosti a připomínky, které jsou 
umístěny na chodbách jednotlivých oddělení DS v zařízení MSSS. Za vybírání těchto 
schránek a jejich zaevidování do Knihy stížností zodpovídají pracovníci sociálního úseku. 
Schránky se vybírají 2 krát měsíčně za přítomnosti vedoucí oddělení přímé obslužné péče  
a sociální pracovnice. 
 
Klienti s vysokou mírou závislosti na službě (nekomunikující, upoutáni na lůžko apod.) 
mohou stížnosti či podnět podávat prostřednictvím klíčových pracovníků, sociálních 
pracovníků, ostatních pracovníků DZR a prostřednictvím dalších osob.  
U klientů, kteří verbálně nekomunikují, ošetřující personál sleduje všechny odchylky 
v chování od běžného projevu klienta. Změny v dýchání, výraz obličeje, řeč těla - napjatost, 
neklid, strnulost… K tomuto personál využívá mimo jiné informace z biografické anamnézy, 
životního příběhu a schůzek pracovního týmu.   
Pokud dojde ke změnám v chování klienta, je přivolána VS, která vyloučí zdravotní problém.  
V případě, že je vyloučen zdravotní problém, je snaha odhalit příčinu klientovy 
nespokojenosti.  
 
Jestliže se provádí zápis stížnosti klienta, který má potíže v komunikaci, musí zaměstnanec, 
který zápis provádí, projevit dostatečnou snahu porozumět podstatě problému.  Přizpůsobuje 
komunikaci jednoduchými větami a jsou použity alternativní formy komunikace (piktogramy, 
fotografie, obrázky, ukázka činností apod.). 
 
Způsob evidence stížností 
 
Všechny stížnosti se evidují v Knize stížností vedené na sekretariátu MSSS. Kniha stížností 
obsahuje tyto záznamy: 
➢ datum převzetí stížnosti 
➢ evidenční číslo stížnosti (rok/pořadové. číslo) 
➢ předmět stížnosti 
➢ datum a způsob prošetření stížnosti 
➢ vyrozumění stěžovatele, závěry, opatření 
Způsob prošetření a vyřízení stížností 
 
Prošetření stížnosti se uskutečňuje s maximální rychlostí, s ohledem na dobré mezilidské 
vztahy. Stížnost se prověřuje v plném rozsahu. Stížnost je vyřízena prověřením podnětu 
a sdělením stěžovateli, jakým způsobem byla stížnost prošetřena a jaká byla přijata nápravná 
opatření, příp. formulací, zda stížnost byla vyhodnocena jako oprávněná. Sdělení o prověření 
stížnosti musí být písemné a musí reagovat na všechny části stížnosti. Pokud se jedná 
o anonymní stížnost, odpověď na ni i se stížností samotnou a datem podání, je vyvěšena na 
nástěnkách zařízení.  
 
 
 
 
 
 
7
Lhůta k vyřízení stížností 
 
Stížnosti se vyřizují ve lhůtě do 30 dnů ode dne podání stížnosti. Pokud u zvlášť složitých 
stížností nemůže být podání ve stanovené lhůtě vyřízeno, může být s vědomím stěžovatele 
lhůta prodloužena na 56 dnů.  
 
Možnosti odvolání 
 
V případě nespokojenosti s vyřízením žádosti se klient může obrátit na zřizovatele nebo 
nezávislé orgány: 
 
Zřizovatel 
Město Boskovice 
Odbor sociálních věcí 
Náměstí 9. května  
680 01 Boskovice            Tel.: 516 488 101           Fax.: 516 488 710 
 
            Ochránce lidských práv:   
 
 
 
Kancelář veřejného ochránce práv 
 
Údolní 39 
 
602 00 B r n o 
 
            MPSV 
            Odbor sociálních věcí a zdravotnictví 
            Na Poříčním právu 1 
            128 01 Praha 1  
 
6. Ukončení poskytování služby 
 
Odstoupení od smlouvy musí být ukončeno vždy písemně dle podmínek v ní 
uvedených:  
 
1)  Obě strany se dohodly, že během prvních tří měsíců, kdy první den začíná běžet dnem 
fyzického nástupu Osoby do zařízení, mohou smlouvu vypovědět, a to bez udání důvodu. 
Výpověď musí být dána druhé smluvní straně písemně. Výpovědní lhůta v tomto případě 
činí 5 pracovních dnů a počíná běžet dnem následujícím po doručení výpovědi druhé 
smluvní straně.  
Smluvní vztah založený touto smlouvou může zaniknout písemnou dohodou obou 
smluvních stran nebo písemnou výpovědí, a dále úmrtím Osoby nebo zánikem 
poskytovatele.   
 
2. Poskytovatel může Smlouvu vypovědět z těchto důvodů:  
 
a) jestliže Osoba hrubě porušuje své povinnosti vyplývající ze Smlouvy. Za hrubé 
porušení smlouvy se považuje zejména:  
 
➢ nezaplacení úhrady, byla-li Osoba povinna platit úhradu podle čl. XI. 
Smlouvy. Poskytovatel vypoví smlouvu, pokud je Osoba v prodlení 
s úhradou sjednanou za poskytovanou sociální službu nejméně 3 měsíce.  
 
8
 
➢ nedoložení aktuální změny příjmů (v neprospěch Poskytovatele), pokud je 
požadována snížená úhrada 
 
b) jestliže Osoba i po opětovném napomenutí hrubě poruší povinnosti, které jí 
vyplývají z vnitřních pravidel domova pro seniory a ujednání ve smlouvě, 
která se vnitřních pravidel týkají 
c) jestliže chování Osoby z důvodu duševní poruchy závažným způsobem 
narušuje kolektivní soužití 
d) Osoba přestala splňovat podmínky cílové skupiny, pro kterou je poskytována 
služba (např. je s ohledem na svůj zdravotní stav trvale umístěn a ve 
zdravotnickém zařízení. Tento stav je doložen vyjádřením obvodního, popř. 
ošetřujícího lékaře) 
e) jestliže současný zdravotní stav Osoby vyžaduje jiný druh sociální služby nebo 
vyžaduje trvale poskytování péče ve zdravotnickém zařízení a současně nejde 
o situaci uvedenou v předchozím a následujícím bodě 
f) přijetí Osoby do péče jiné odborné instituce nebo organizace v obdobném 
rozsahu. Nesmí jít o znemožnění využívání sociálních služeb jiným zařízením. 
g) Poskytovatel má nárok vypovědět Smlouvu Osobě, která se zdržuje po dobu 
delší než 60 dní v roce mimo zařízení, protože je pravděpodobné, že Osoba 
potřebuje jiný druh sociální služby. Je-li tato nepřítomnost způsobena pobytem 
ve zdravotnickém zařízení, je na zvážení Poskytovatele, zda tento stav ovlivní 
do budoucna potřebu Osoby užívat dohodnutou sociální službu, nebo bude 
potřebovat následně jinou sociální službu.  
h) Poskytovatel vypoví smlouvu, pokud se v průběhu poskytování služby zjistí, 
že Osoba zatajila důležité informace o svém zdravotním stavu, které by měly 
za následek odmítnutí uzavření smlouvy ze strany poskytovatele z důvodu 
nesplnění podmínek stanovených pro cílovou skupinu poskytovatele. 
 
3. Osoba je oprávněna vypovědět smlouvu bez jakéhokoliv udání důvodu.  
 
4. Odstoupení od smlouvy učiní smluvní strana písemně a doručí je druhé smluvní straně.  
 
5. Výpovědní lhůta shodná pro poskytovatele i Osobu byla smluvními stranami sjednána na 
dva měsíce. Výpovědní lhůta počíná běžet prvním dnem měsíce následujícího po dni 
doručení písemné výpovědi druhé smluvní straně. Na počítání a průběh výpovědní lhůty 
se použijí obecná pravidla o počítání času dle Občanského zákoníku.   
 
 
 
 
 
 
 
9
7. Materiální a technické zabezpečení realizace sociální služby 
 
Domov pro seniory poskytuje služby ve 2 budovách s půdními vestavbami, které jsou 
navzájem horizontálně propojeny výtahy. Z východní strany je celý domov obklopen 
zahradním komplexem s fontánou, voliérou pro ptáky a možností příjemného posezení ve 
stínu stromů nebo na venkovních terasách domova. 
Domov pro seniory se nachází téměř v centru města, v bezprostřední blízkosti je zastávka IDS 
JmK a v dosahu je i vlakové nádraží. 
 
Domov pro seniory má vlastní prádelnu a stravovací provoz. Objekt je bezbariérový 
a odpovídá bezpečnostním, požárním, stavebním a hygienickým normám. 
V budově Domova pro seniory je celkem 62 pokojů pro 98 klientů: 
26 pokojů 1 lůžkových 
36 pokojů 2 lůžkových 
 
Některé pokoje jsou vybaveny vlastním hygienickým zařízením (WC, sprcha), část pokojů má 
společné hygienické zařízení pro dva nebo více pokojů. Všechny pokoje jsou vybaveny 
polohovatelnými lůžky a TV. 
Na každém oddělení jsou zřízeny centrální koupelny vybavené výškově nastavitelnou vanou, 
sprchovým koutem, mobilními hydraulickými křesly a lůžky ke koupání imobilních klientů. 
Klienti mají možnost společného posezení v kulturních místnostech vybavených TV a DVD 
přehrávačem. Ke drobným nákupům a občerstvení mohou obyvatelé domova i návštěvy 
využívat služeb místní kantýny. Na odděleních jsou klientům k dispozici společné kuchyňky, 
kde si mohou sami nebo s pomocí zaměstnanců připravit malé občerstvení. V přízemí 
Domova pro seniory je zbudována společná aktivizační místnost s tělocvičnou. Pro rozjímání 
a uspokojování duchovních potřeb slouží klientům malá kaple. 
Domov pro seniory má vlastní prádelnu a stravovací provoz. Objekt je bezbariérový 
a odpovídá bezpečnostním, požárním, stavebním a hygienickým normám. 
 
 
 
