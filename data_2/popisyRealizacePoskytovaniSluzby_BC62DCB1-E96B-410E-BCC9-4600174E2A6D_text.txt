Domov důchodců a dům s pečovatelskou službou Zákupy 
Nové zákupy 500, 471 23 Zákupy, IČO 71167463 
 
Popis realizace poskytované služby 
Domov pro seniory 
 
Domov důchodců v Zákupech je pobytové zařízení pro seniory, kteří vzhledem ke svému 
věku a zdravotnímu stavu nemohou žít ve svém přirozeném prostředí a potřebují celodenní 
péči. Snahou zařízení je zabezpečit svým klientům nepřetržitou individuální péči a podporu 
při naplňování jejich potřeb a zájmů, při každodenních činnostech, rozvíjet nebo udržet 
úroveň jejich dosavadních schopností a soběstačnosti a vytvářet domácí prostředí, které 
umožní jejich důstojný život. 
Každý zájemce o službu je podrobně informován o způsobu a podmínkách poskytování 
služby, je nabídnuta návštěva zařízení jemu i jeho rodině. Sociální pracovnice zájemce 
srozumitelným způsobem podrobně informuje o všech právech a povinnostech, které 
vyplývají ze smlouvy o poskytování služeb, o výši úhrady a způsobu placení.  
Sociální pracovnice a vrchní sestra provádějí šetření v domácnosti klienta. Zjišťují, co klient 
od služby očekává, jeho potřeby a cíle. 
Organizace neposkytuje služby občanům, jejichž zdravotní stav vyžaduje léčení a ošetřování 
v lůžkovém zdravotnickém zařízení nebo jejichž chování by narušovalo kolektivní soužití a to 
zejména z důvodu závažné mentální poruchy, závislosti na návykových látkách, chybějících 
základních sociálních návycích. 
V případě volné kapacity v zařízení a splnění podmínek pro přijetí do Domova důchodců, je 
se zájemcem uzavřena smlouva o poskytování sociální služby v souladu s podmínkami 
zákona 108/2006 Sb. o sociálních službách ve znění pozdějších předpisů.  
Péče o každého klienta probíhá podle pravidel dohodnutých v individuálním plánu klienta, 
která vedou k naplňování osobních cílů. O každého klienta pečuje klíčový pracovník. Klient 
je informován o možnosti úprav a změn osobních plánů a cílů. 
O všech osobách, kterým je poskytována pobytová sociální služba v Domově důchodců 
v Zákupech, je vedena agenda v souladu se standardy kvality sociálních služeb. Všichni 
zaměstnanci, kteří evidují, zpracovávají a shromažďující jakékoliv osobní údaje o klientech 
DD se řídí zákonem 101/2000 Sb. o ochraně osobních údajů v platném znění a jsou vázáni 
mlčenlivostí.  
V případě, že volné místo není, je zájemce zařazen do evidence žadatelů o umístění 
v Domově důchodců v Zákupech. 
Pracovníci Domova důchodců v Zákupech se řídí systémem vnitřních pravidel – závaznou 
metodikou popisující jednotlivé činnosti, směrnicemi a pokyny, platnou legislativou a 
standardy kvality sociálních služeb. 
Ubytování  
Kapacita DD je 35 míst v 19 jednolůžkových a v 8 dvoulůžkových pokojích na čtyřech 
barevně odlišených patrech, které jsou vybaveny skříněmi, nočními stolky, stolem, židlemi, 
postelemi. Každý pokoj disponuje vlastním sociálním zařízením. Pokoje jsou vybaveny 
světelnou a akustickou signalizací pro rychlé přivolání zdravotního personálu. 
Na každém patře je jídelna s kuchyňským koutem, vybavená lednicí, mikrovlnnou troubou, 
sporákem a varnou konvicí, která mimo podávání jídla slouží i jako společenská místnost pro 
setkávání klientů. Z přízemí je bezbariérový vstup na malou zahrádku, která jsou vybavena 
zahradním nábytkem a slunečníky. 
Stravování 
V zařízení je podávána celodenní strava, tři hlavní jídla a odpolední svačina, připravovaná ve 
vlastní kuchyni. Podle zdravotního stavu obyvatele, na doporučení lékaře, se připravuje i 
dietní strava. K dispozici je celodenně čaj k zajištění pitného režimu klientů. 
 
Lékařská a ošetřovatelská péče 
Ošetřovatelská služba je nepřetržitá a je zajištěna vlastními zaměstnanci, kteří mají odbornou 
způsobilost k výkonu zdravotnického povolání bez odborného dohledu. 
Lékařskou péči zajišťuje lékař, který dvakrát týdně ordinuje přímo v DD, v akutních 
případech je zajištěn odvoz klientů do lékařského zařízení.  
Obyvatelé mohou využívat služeb místních institucí, které poskytují služby veřejnosti. 
Současně mohou využívat služeb kantýny, kadeřnice a pedikérky a duchovního. Kantýna má 
otevřeno v pracovní dny od 8,00 do 12,00 hod., kadeřnice a pedikérka jednou týdně, 
rozhovory nad biblí se konají 1x v měsíci. DD také zajišťuje klientům praní prádla ve vlastní 
prádelně, včetně jednoduchých oprav poškozeného prádla. 
Svým klientům umožňujeme se setkávat se svými blízkými, přáteli a místní komunitou, buď 
na společenských místnostech, nebo přímo na pokojích, pokud neruší spolubydlící.  
 
Naše poslání 
Posláním Domova důchodců Zákupy je usilovat o vytváření bezpečného, příjemného, 
domácího prostředí pro naše klienty a prostřednictvím profesionálních služeb jim chceme 
pomáhat klidně a důstojně žít. 
Seniorům se sníženou soběstačností a péčí o vlastní osobu nabízíme služby, které vedou k 
podpoře samostatného života v pobytovém zařízení, k zachování vlastních hodnot, důstojnosti 
a přispívají k sociálnímu začleňování. 
Uživatelům našich služeb se snažíme vyhovět v takové míře, abychom podporovali jejich 
samostatnost, aby využívali své zachované schopnosti, vedli svůj nezávislý život a mohli 
spolurozhodovat o formě péče. 
 
Naše cíle a zásady 
• 
Naše služby se pružně přizpůsobují individuálním potřebám jedinců. 
• 
Pomoc je užitečná, respektující a příjemná, protože je založena na spolupráci 
rovnocenných partnerů. 
• 
Uživatel rozhoduje sám za sebe a určuje, kdo z jeho rodiny smí ovlivňovat průběh 
služby a v jaké míře. 
• 
Respektujeme jedinečnost každého člověka bez ohledu na jeho původ, etnickou 
příslušnost, rasu či barvu pleti, pohlaví, rodinný stav, ekonomickou situaci, 
náboženství a politickou příslušnost. 
• 
Chráníme právo osoby na soukromí a důvěrnost jeho sdělení. 
• 
V mnoha oblastech spolupracujeme s odborníky, lékaři, neziskovou i podnikatelskou 
sférou. 
• 
Podporovat klienty v soběstačnosti, dovednostech, v sebeobsluze, v odpovědnosti za 
své chování, v samostatném rozhodování a seberealizaci. 
• 
Spokojenost uživatelů s poskytovanými službami – tu pravidelně zjišťovat formou 
rozhovorů. Jejich připomínky, přání a stížnosti využívat ke zlepšování poskytovaných 
služeb. 
• 
S pomocí profesionálního personálu podporovat psychickou a fyzickou kondici 
uživatelů nabídkou programu aktivit, zájmových činností, kulturních a společenských 
akcí, aby jejich život byl plnohodnotný a pestrý. 
• 
Zajistit dostatečný počet kompenzačních pomůcek – vozíků, chodítek. 
• 
Podporovat, vytvářet a udržovat vztahy klientů s rodinami a osobami blízkými. 
• 
Otevřenost Domova – umožnit uživatelům přijímání návštěv, na pokojích nebo v 
jídelnách na jednotlivých patrech. Podporujeme pobyt uživatelů mimo Domov – 
návštěva rodiny, výlety. 
• 
Podporovat a zvyšovat kvalifikaci personálu v přímé péči. 
• 
Poskytujeme pomoc ve složitějších situacích – sociálně právní poradenství, spolupráce 
při řešení problémů, ochrana práv a oprávněných zájmů, jednání s úřady, hospodaření 
s penězi. 
• 
Pravidelně a aktuálně informujeme veřejnost o svých službách. 
Cílová skupina 
Senioři = osoby, které pobírají starobní důchod, mající sníženou soběstačnost zejména 
z důvodu věku, s trvale sníženou schopností péče o vlastní osobu a prostředí, ve kterém žili, s 
trvalou ztrátou soběstačnosti v zajišťování základních životních potřeb (fyzické postižení, 
Alzheimerova nemoc nebo jiný typ demence). 
Věková struktura cílové skupiny: 
mladší senioři    -  65 – 80 let 
starší senioři    -  nad 80 let 
 
V případě potřeby je možné po odsouhlasení zřizovatele přijmout až dva klienty ve věku 60 – 
65 let. 
 
Odmítnutí zájemce o služby 
• 
Zájemce nesplňuje podmínku danou zákonem č.108/2006 Sb. o sociálních službách, § 
49 v platném znění, podmiňující poskytování pobytové služby osobám, které mají 
sníženou soběstačností zejména z důvodu věku, jejiž situace vyžaduje pravidelnou 
pomoc jiné fyzické osoby. 
• 
Neposkytujeme službu, o kterou osoba žádá. 
• 
Nemáme dostatečnou kapacitu k poskytnutí sociální služby, o kterou osoba žádá (v 
případě odmítnutí z kapacitních důvodů je zájemce zařazen do seznamu žadatelů). 
• 
Osobě, která žádá o poskytnutí sociální služby, byla vypovězena smlouva o poskytnutí 
téže sociální služby z důvodu porušování povinností vyplývajících ze smlouvy, v době 
kratší než 6 měsíců před touto žádostí. 
• 
Zájemce, kteří nedosáhli příslušného věku, potřebují stálou lékařskou péči, trpí 
takovou psychickou nemocí, která vyžaduje odborně vyškolený personál, jsou závislí 
na alkoholu nebo jiných drogách. 
• 
Zájemce, kteří nechtějí nebo se nedokážou přizpůsobit jiným, než vlastním pravidlům. 
Jaké služby poskytujeme 
• 
Poskytnutí ubytování. 
• 
Poskytnutí stravy. 
• 
Pomoc při zvládání běžných úkonů péče o vlastní osobu. 
• 
Pomoc při osobní hygieně nebo poskytnutí podmínek pro osobní hygienu. 
• 
Zprostředkování kontaktů se společenským prostředím. 
• 
Sociálně terapeutické činnosti. 
• 
Aktivizační činnosti. 
• 
Pomoc při uplatňování práv, oprávněných zájmů a při obstarávání osobních 
záležitostí. 
Jaká je provozní doba DpS 
Služba je pobytová, nepřetržitá, 24 hodin denně. 
Jak lze požádat o umístění do DpS 
O umístění lze žádat osobně, nebo prostřednictvím jiné blízké osoby u sociální pracovnice 
nebo u ředitele organizace na základě vyplněné žádosti. Zažádat lze taktéž telefonicky nebo e-
mailem. 
 
Jak se rozhoduje o přijetí do DpS 
O přijetí do DPS rozhodují níže uvedená kritéria, která se posuzují na základě podané žádosti 
a sociálního šetření v domácnosti žadatele, momentálního zdravotního stavu žadatele a 
naléhavosti a potřebnosti. O přijetí rozhoduje ředitel na základě doporučení sociální 
pracovnice a vrchní sestry. 
Kritéria pro přijetí: 
• 
Přednostně jsou umísťováni žadatelé ze Zákup a přilehlých obcí, dále z regionu 
Českolipska a případně celého Libereckého kraje. Občany z jiných regionů přijímáme 
v případě, že mají v regionu sociální kontakty nebo příbuzenské vazby. 
• 
Věková hranice pro přijetí je stanovena na 65 let a více. 
• 
Rodina již není schopná se o klienta sama postarat. 
• 
Vzhledem ke změnám zdravotního stavu jsou pro něj již nedostačující terénní 
pečovatelské služby. 
• 
Klientův zdravotní i psychický stav mu již neumožňuje vést samostatný život. 
• 
Přijímáni jsou také klienti po stabilizaci zdravotního stavu během pobytu v léčebně 
dlouhodobě nemocných, kdy potřebují komplexní péči, kterou nelze zajistit jiným 
způsobem. 
Koho nelze přijmout do DpS 
• 
Seniory, jejichž zdravotní stav vyžaduje trvalé léčení a ošetřování v lůžkovém 
zdravotnickém zařízení (např. nasogastrická sonda apod.). 
• 
Občany, kteří by svým chováním narušovali společné soužití v Domově (např. 
z důvodu závislosti na návykových látkách, alkoholu, mentálního postižení, psychické 
poruchy apod.). 
• 
Nepřijímáme ani žadatele, kteří trpí infekčním (tuberkulóza) či parazitárním 
onemocněním, pohlavními chorobami, nebo jsou nevidomí či neslyšící. 
• 
Osoby, které odmítají naší službu. 
Sazebník úhrad za ubytování a stravu je schválen RM a je k dispozici na www.ddzakupy.cz 
 
 
V Zákupech 31. 5. 2013 
 
 
