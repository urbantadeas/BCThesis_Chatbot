Popis realizace poskytování sociálních služeb 
 
 
Název poskytovatele 
 
Domov pro seniory Nová slunečnice 
Druh služby 
Identifikátor 
 
Domov pro seniory 
4521132 
Forma služby 
 
pobytová 
Název zařízení a místo 
poskytování 
Domov pro seniory Nová slunečnice, Na Hranicích 674/18, 
Praha 8, 181 00 
 
Cílová skupina  
Mladší senioři (65 – 80 let) 
Starší senioři (nad 80 let) 
 
 
Jednání se zájemcem o službu, vstup uživatele do služby 
Žadatelé o službu „domov pro seniory“ jsou přijímáni do péče v souladu s pravidly pro přijímání žadatelů 
do Domova pro seniory vydanými hlavním městem Prahou ve znění usnesení Rady hlavního města 
Prahy č. 722 ze dne 22. 5. 2007. 
Žadatel je přijat do DS na základě podané žádosti a rozhodnutí přijímací komise. Uživatelem služby DS 
se stává dnem podepsání Smlouvy o poskytnutí sociální služby. 
Před nástupem žadatele do Domova pro seniory (dále DS) seznámí sociální pracovnice žadatele 
s obsahem Smlouvy o poskytování sociální služby a s obsahem Vnitřního řádu, v němž jsou uvedeny 
všechny služby včetně fakultativních, o které může mít žadatel zájem. Žadatel je před nástupem 
proveden celým Domovem pro seniory, a pokud je to možné, je mu ukázán konkrétní byt. Sociální 
pracovnice předá žadateli potřebné dokumenty (vzor Smlouvy o poskytování sociální služby, Vnitřní řád) 
a dořeší s ním způsob úhrady. 
V den nástupu je podepsána Smlouva o poskytování sociální služby a předány ostatní dokumenty. Do 
DS se stěhuje uživatel za podpory rodiny nebo pracovníků DS, byt si uspořádá v rámci daných možností 
dle vlastních představ. 
Po přijetí do DS je uživateli nabídnuto, zda se chce přihlásit k trvalému pobytu, a změna výplaty důchodu 
hromadným výplatním seznamem do DS. 
 
 
Podrobný popis realizace služby  
DS poskytuje celoroční pobytovou službu se zajištěným nepřetržitým provozem. Kapacita zařízení je 258 
míst. 
V rámci uzavřené Smlouvy o poskytované sociální službě garantuje uživatelům životní jistotu v oblasti 
ubytování, stravování, potřebné zdravotní a ošetřovatelské péče a základního sociálního poradenství. 
Umožňuje využití aktivizačních, sociálně terapeutických a dalších služeb, které poskytují podporu a 
pomoc při naplňování individuálních potřeb a přání uživatelů. Využívá individuálních plánů péče 
k realizaci služby podle přání a cílů uživatele. 
Dále DS zajišťuje: 
 
zdravotní péči (v rozsahu základní ambulantní péče) 
 
ošetřovatelskou péči (v rozsahu základní ošetřovatelské péče) 
 
fyzioterapii a rehabilitaci 
 
fakultativní služby 
 
Po nástupu do DS je uživatel zařazen do adaptačního programu, který trvá tři měsíce. V této době je 
dbáno na zvýšenou podporu uživatele, dle potřeby jsou vyřizovány individuální požadavky, je podrobně 
seznámen s provozem DS. Na závěr adaptace je vypracován individuální plán péče. 
Péči o uživatele zajišťují pracovníci v sociálních službách  - pomoc při běžných denních činnostech 
 (pomoc při podávání stravy, oblékání, pomoc s hygienou) a aktivizační pracovníci, kteří připravují 
nejrůznější aktivity, ať už skupinové nebo individuální. 
Mezi skupinové hojně využívané aktivity patří ergoterapie (klub ručních prací, keramika, kulinářské 
odpoledne), dánský a pánský diskusní klub, oblíbená je reminiscenční terapie, pro kterou máme 
k dispozici speciálně vybavenou místnost. Vyškolení aktivizační pracovníci trénují s uživateli paměť. Při 
sportovních aktivitách si mohou zahrát kuželky, šipky či pétanque. V rámci muzikoterapie navštěvují 
kulturní sál, kde často pořádáme koncerty klasické, lidové nebo moderní hudby, divadelní představení, 
oslavy významných životních událostí atd. Z individuálních aktivit nabízíme čtení, předčítání, výuku práce 
na PC včetně internetu, doprovody na kulturní akce v DS atd. 
Pracovníci také pomáhají uživatelům s vyřizováním běžných záležitostí na úřadech, bankách. V DS je 
k dispozici kaple, která je přístupna uživatelům celý den. V kapli se pravidelně slouží bohoslužby 
jednotlivých církví. 
 
 
 
Metody práce 
 
rozhovor 
 
individuální a skupinová aktivizace 
 
terapie (arteterapie, muzikoterapie, reminiscence individuální nebo skupinová) 
 
edukační metody – přednášky, semináře, poradny, kluby 
 
sociální práce s rodinou uživatele 
 
krizová intervence 
 
bazální stimulace 
 
 
Vyřizování stížností 
DS přijímá stížnosti, podněty a připomínky jako důležité informace o spokojenosti klienta s pobytovou 
službou a zároveň jako inspirací pro zvýšení kvality služeb domova. 
Stížnost je také obranou proti neoprávněnému zásahu do práv a chráněných zájmů klienta. 
 
Všechny stížnosti se doručují na sekretariát ředitele, o telefonických stížnostech jejich příjemce 
informuje sekretariát e-mailem. 
 
Ústně podané stížnosti zapisuje pracovnice sekretariátu do „Knihy stížností“. 
 
Průběh prověřování stížností organizuje pracovnice sekretariátu ředitele podle pokynů ředitele. 
 
Lhůta na písemné vyřízení stížností je 30 kalendářních dnů. Pokud tento limit nelze dodržet, je 
pracovnice sekretariátu ředitele povinna vyrozumět písemně podávajícího a uvést důvod. 
 
Evidenci přijatých stížností vede pracovnice sekretariátu ředitele v knize stížností elektronicky 
v tomto členění: pořadové číslo stížnosti, datum podání stížnosti, podávající, předmět stížnosti, 
zpracovatel, datum vyřízení, oprávněnost, poznámka. 
 
Postup při ověřování stížností: 
 
Prověřování stížnosti řídí nadřízený zaměstnance, proti kterému stížnost směřuje. 
 
Postup prověřování stížnosti musí být efektivní, rychlý a vyhovovat zásadám etiky a diskrétnosti. 
 
Prověřování stížnosti vyústí v závěr, zda stížnost byla oprávněná, částečně oprávněná nebo 
neoprávněná, v případě oprávněné nebo částečně oprávněné stížnosti je součástí závěru návrh 
nápravných opatření. 
 
O konečném řešení stížnosti rozhodne vedoucí úseku, zároveň navrhne vyrozumění 
podávajícímu, včetně informace o přijatém opatření k odstranění zjištěných závad. 
 
V případě, že klient ani po převzaté odpovědi na svou stížnost od ředitele DS není spokojen, je 
možné se obrátit na MHMP nebo na MPSV či na jiný orgán státní správy. 
 
 
Ukončení služby 
 
Úmrtím – pobyt končí dnem úmrtí, služba pokračuje poradenstvím pro pozůstalé a 
pozůstalostním řízením, služba končí vyřízením pozůstalostního řízení 
 
Na vlastní žádost – uživatel odchází domů nebo do jiného pobytového zařízení, pobyt končí 
v den podle dohody s poskytovatelem 
 
Výpovědí ze strany poskytovatele – pro porušení smlouvy uživatelem, končí po skončení 
výpovědní doby 
 
Výpovědí ze strany uživatele – pro porušení smlouvy poskytovatelem, končí po skončení 
výpovědní doby 
Úhrady za služby 
DS má několik typů pokojů. Platba je vždy nastavena za ubytování a stravu na počet 30dnů za měsíc 
Oddělení zvýšené péče: 
 
Jednolůžkový pokoj s příslušenstvím na oddělení zvýšené péče (WC a umyvadlo) 
 
Dvoulůžkový pokoj s příslušenstvím na oddělení zvýšené péče (WC a umyvadlo) 
 
Trojlůžkový pokoj s příslušenstvím na oddělení zvýšené péče (WC a umyvadlo) 
Oddělení běžné péče: 
 
Jednolůžkový pokoj s příslušenstvím (WC a umyvadlo) 
 
Dvoulůžkový pokoj s příslušenstvím (WC, umyvadlo, sprchový kout) 
 
 
Další doplňující informace 
Zdravotní péči o uživatele zajišťuje DS v rozsahu zvláštní ambulantní péče (podle zákona č. 48/1997) na 
náklady zdravotního pojištění, ošetřovatelskou péči poskytuje v rozsahu základní ošetřovatelské péče 
(vyhláška č. 424/2004 Sb.) a fyzioterapii v rozsahu podle indikace lékaře. Návazně na fyzioterapii nabízí 
ergoterapii, zejména k zachování a obnově motorických schopností a možnosti sebeobsluhy. 
Praktický lékař dochází do DS 2x týdně a podle potřeby. Podle potřeby zajišťujeme i službu odborných 
lékařů (psychiatr, ORL, urolog, ortoped). 
Lékař odpovídá zdravotním pojišťovnám za to, že jím poskytovaná zdravotní péče bude v souladu 
s pravidly. Rovněž doprava sanitními vozy se řídí pravidly zdravotních pojišťoven a předepsání sanitky je 
plně na rozhodnutí lékaře. Do smluvního vztahu lékaře a zdravotních pojišťoven nemůže DS nijak 
zasahovat. 
DS nabízí širokou škálu rehabilitačních činností, které napomáhají udržovat celkovou fyzickou i 
psychickou kondici seniorů. 
Pracovníci rehabilitace poskytují především dopomoc klientům se zhoršenou mobilitou, uživatelům po 
úrazových stavech v návaznosti na operační úkony po návratu ze zdravotnického zařízení. Nacvičují  
s uživateli úkony spojené se zachováním sebeobsluhy, provádí činnosti k zachování nebo zlepšení 
jemné motoriky. Také dochází za imobilními klienty, kde s nimi provádí jednoduché nácviky manuální 
zručnosti, nácviky vstávání a uléhání a další úkony spojené s udržením soběstačnosti uživatelů. 
Fyzioterapeut provádí odborné rehabilitační činnosti, vždy na základě a indikace a doporučení 
praktického lékaře DS anebo externího lékaře – ortopeda, který dochází do DS, mimo jiné: 
 
provádí cílené ergometrické vyšetření vzhledem ke stavu uživatelů 
 
školí zdravotnické pracovníky v oblasti rehabilitace, především v prevenci imobilizačního 
syndromu 
Rehabilitace poskytuje mimo jiné tato základní léčebné procedury: 
 
masáže, bazální stimulaci 
 
parafínové zábaly 
 
elektroléčbu 
 
rehabilitaci při poruchách pohybového aparátu 
 
následnou rehabilitaci po úrazech končetin nebo po ortopedických operacích 
 
fyzioterapeutické poradenství v oblasti kompenzačních pomůcek s případným nácvikem použití 
 
kondiční cvičení skupinové i individuální 
 
nácvik chůze po rovině, do schodů a po nerovnostech 
 
Fakultativní služby (jsou-li poskytovány) 
Nad rámec základních činností nabízí DS uživatelům fakultativní služby, jejichž výčet a ceny určuje 
ceník. 
Rozsah fakultativních služeb je předmětem dohody mezi uživatelem a DS. 
Z obvyklých spotřebičů povoluje DS používat spotřebiče těchto parametrů: 
 
televizory, nejlépe se zabudovaným set-top boxem 
 
chladničky přednostně v energetické třídě A 
 
rychlovarné konvice, výkon do 2000 W, automatické vypínání a ochrana proti přehřátí 
 
mikrovlnné trouby jen pro ohřev (bez grilu), objem do 17 l, výkon do 850 W 
 
 
Prostory, materiální a technické vybavení 
Areál DS se rozkládá na ploše 4,92 ha. DS se skládá z centrální budovy a třech křídel, nádvoří a 
oplocené zahrady. Suterén DS zahrnuje technické a provozní zázemí. V prostoru hlavního vchodu je 
recepce, prodejna potravin, knihovna a jídelna s kapacitou 200 míst. Dále se v centrální budově nachází 
pokladna, kadeřnictví, pradlenka a sociální zázemí, vstup na terasu a vstup do rozlehlé zahrady. 
V prvním patře provozní budovy se nachází zázemí ředitele a kanceláře sociálních pracovnic, 
ekonomického úseku a společenský sál, kde se pravidelně pořádají akce pro uživatele. Na patře je také 
možný přístup na další terasy. Součástí dalších budov jsou ordinace lékařů (praktický lékař, zubní lékař, 
oční lékař, kožní lékař), ergoterapie, rehabilitace, kaple, kanceláře a zázemí pro pracovníky DS, které se 
nacházejí v přízemí. Na každém s pater je společenská hala přístupná nejen pro uživatele, ale i pro jejich 
blízké, kde je možné sledovat televizi, přečíst knihu anebo jen tak posedět. Dále je na každém patře 
kuchyňka a terasa. V každé budově je sesterna s nepřetržitým provozem. V dalších prostorách budov se 
nacházejí pokoje pro uživatele a zázemí pro personál DS. Celkem je v DS k dispozici 188 
jednolůžkových pokojů, 14 dvoulůžkových a 14 trojlůžkových pokojů. 
 
 
 
 
 
 
 
Dne: 
22. 7. 2016 
 
Zpracoval: Mgr. Martin Benda 
 
 
