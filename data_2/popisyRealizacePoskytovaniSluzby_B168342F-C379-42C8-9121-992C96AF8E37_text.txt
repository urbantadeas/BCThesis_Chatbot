 
1
POPIS REALIZACE POSKYTOVÁNÍ SOCIÁLNÍ SLUŽBY 
 
Platnost od 1. 8. 2024 
 
 
I.  Základní údaje 
 
1.  Název sociální služby:    Domov pro seniory Efata 
 
2.  Adresa sociální služby:   Tyršova 1108, Zlín – Malenovice, 763 02 
 
3.  Identifikátor:  
          7633164 
 
4.  Zřizovatel:      
          Moravskoslezské sdružení Církve adventistů sedmého dne, 
                             
          Newtonova 725/14, Ostrava – Přívoz, 702 41 (dále jen MSS CASD) 
 
5.  IČO:  
 
          630 29 391 
  
6.  Kontakt:   
          Mob: 775 789 018 (ředitelka Domova pro seniory Efata) 
          Mob. 734 796 471 (ošetřovna) 
     
                                  E-mail: dsefata@casd.cz (ředitelka Domova pro seniory Efata) 
 
 
 
          Webové stránky: mss.casd.cz 
 
7. Statutární zástupce:          Daniel Dobeš, B. Th.   
– předseda MSS CASD 
                                             Lukáš Jureček, B. Th.   
– tajemník MSS  CASD 
                                             Ing. Jaroslav Stejskal, B. Th.  – hospodář MSS CASD 
 
8. Vedoucí sociální služby:  Věra Luptáková, MBA, ředitelka Domova pro seniory Efata 
 
II. Obecné údaje 
 
1.  Poslání sociální služby 
Posláním Domova pro seniory Efata je umožnění prožití klidného a důstojného stáří v křesťanském 
prostředí seniorům od šedesáti pěti let věku, kteří se ocitli v nepříznivé sociální situaci tj., kteří mají 
sníženou soběstačnost a vyžadují pravidelnou pomoc jiné fyzické osoby a tuto pomoc jim nemůže 
zajistit osoba blízká či jiná vhodná terénní či ambulantní sociální služba 
 
2. Vize sociální služby 
Usilujeme o to, aby uživatelé služby měli zajištěnu potřebnou péči jak v oblasti fyzické, tak i v oblasti 
materiální, duševní a duchovní. Přejeme si poskytovat naši službu v co nejvyšší možné kvalitě a na 
principu biblických zásad, aby se mohla stát útočištěm lidem, kteří touží své stáří prožít v prostředí 
poskytující duchovní podporu a porozumění.  
 
3. Zásady poskytování sociální služby 
   1.  dodržování biblických zásad  
        (laskavost, ohleduplnost, empatie, ochota, trpělivost, duchovní podpora, podávání stravy z druhů 
         masa, která jsou v bibli označena jako čistá aj.), 
 
    2.  zásada individuálního přístupu, podpory a rozvoje 
         (ke každému uživateli přistupujeme individuálně dle jeho potřeb, přání, zvyklostí), 
 
    3.  zásada diskrétnosti 
         (diskrétnost je důležitým prvkem při poskytování péče našim uživatelům), 
 
    4.  zásada informovanosti 
(uživatelé jsou informováni o způsobu poskytování sociální a ošetřovatelské péče o jejich  
 osobu). 
 
 
2
4. Cíle sociální služby  
1. udržení či rozvoj schopností a soběstačnosti uživatele, 
2. udržení kontaktu uživatele s rodinou, přáteli a sociálním prostředím, 
3. udržení a rozvoj zájmů uživatele,  
4. vytvoření křesťanského prostředí a podmínek pro aktivní duchovní život uživatelů,  
5. zajištění bezpečí uživatele dle možností domova pro seniory.  
 
5. Časový rozvrh poskytování sociální služby  
Domov pro seniory Efata poskytuje pobytovou sociální službu s nepřetržitým celoročním provozem. 
 
6. Kapacita    
19 lůžek - 14 bytů 
 
 
7. Cílová skupina uživatelů 
a) senioři od 65 let věku, kteří se ocitli v nepříznivé sociální situaci. 
          Nepříznivou sociální situací se rozumí, že tito senioři mají sníženou soběstačnost,  
          vyžadují pravidelnou pomoc jiné fyzické osoby a tuto pomoc jim nemůže zajistit osoba 
          blízká či jiná vhodná terénní či ambulantní sociální služba, 
 
b) senioři dle odstavce a), kteří jsou částečně nebo zcela nevidomí a samostatně mobilní.  
U těchto seniorů požadujeme 14 denní zkušební pobyt (smlouva na dobu určitou) z důvodu 
zjištění možných rizik, které mohou v průběhu poskytování sociální služby nastat (např. riziko 
pádu na schodišti, špatná orientace v prostoru aj.).  
 
8. Věková struktura cílové skupiny 
mladší senioři (65 – 80 let), starší senioři (nad 80 let) 
 
9. Komu je služba určena 
Službu DS mohou využívat senioři spadající do naší cílové skupiny, kteří mají trvalý pobyt na území 
České republiky. 
 
10. Komu služba není určená 
 osobám, nespadajícím do naší cílové skupiny sociální služby, 
- 
osobám mladším 65 let, 
- 
osobám, které nevyžadují pravidelnou pomoc jiné fyzické osoby z důvodu snížené 
soběstačnosti, 
- 
osobám, kterým potřebnou pomoc může zajistit jiná vhodná terénní či ambulantní sociální 
služba (např. pečovatelská služba, služba osobní asistence aj.) 
 osobám, jejichž zdravotní stav vyžaduje dlouhodobé poskytování zdravotní péče ve 
zdravotnickém zařízení, 
 osobám s epidemiologicky závažnou diagnózou vyžadující karanténní opatření (TBC, scabies, 
virová hepatitida typu A apod.), 
 osobám, jejichž chování by z důvodů duševní poruchy závažným způsobem narušovalo 
kolektivní soužití (závažná psychiatrická onemocnění), 
 osobám, kterým při poskytování sociální služby nebudeme moci zajistit bezpečné prostředí a 
požadovanou péči,(např. nepřetržitou zdravotní péči). 
 
11. Poskytované základní služby  
 celoroční ubytování včetně úklidu, praní, žehlení a drobných oprav prádla, 
 celodenní stravování odpovídající věku, dietním potřebám a zásadám zdravé výživy 
 pomoc při zvládání běžných úkonů péče o vlastní osobu  
 pomoc při osobní hygieně nebo poskytnutí podmínek pro osobní hygienu 
 zprostředkování kontaktu se společenským prostředím  
 sociálně terapeutické činnosti, 
 aktivizační činnosti 
 pomoc při uplatňování práv, oprávněných zájmů a při obstarávání osobních záležitostí  
 
3
III.  Průběh sociální služby 
 
1. Informovanost o sociální službě 
Domov pro seniory Efata zpřístupňuje veřejnosti informace o druhu, místě, poslání, zásadách a cílech 
poskytované sociální služby a okruhu osob, kterým je a není sociální služba určena. Zveřejnění těchto 
informací usnadňuje orientaci pro zájemce o službu a jiné subjekty, což přispívá k dostupnosti služeb.  
Základní informace o poskytovaných službách zveřejňujeme prostřednictvím: 
a)   webových stránek - mss.casd.cz  
                                    - http://www.socialnisluzbyzk.cz/ 
b)   informačních letáků, které jsou k dispozici přímo v Domově pro seniory Efata, čekárnách  
      obvodních lékařů, v modlitebnách CASD aj. 
c)   integrovaného portálu MPSV – Registr poskytovatelů sociálních služeb http://portal.mpsv.cz  
      http://iregistr.mpsv.cz/ 
d)   článků v  tisku nebo brožurách ostatních organizací (př. časopis ADVENT) 
e)    Výroční zprávy Domova pro seniory Efata 
 
2. Jednání se zájemcem a s žadatelem o sociální službu 
Pověřený pracovník zařízení při prvním kontaktu se zájemcem o službu zjišťuje, jakou péči zájemce 
potřebuje a co od poskytnutí služby očekává. Zájemce o umístění nebo jeho zástupce má možnost 
osobně se seznámit s prostředím Domova pro seniory Efata (dále jen DS) ještě před podáním žádosti o 
umístění. Toto seznámení probíhá formou návštěvy DS, kde se zájemci věnuje pověřený pracovník 
sociální služby. Informace podané zájemci ústně mohou být na jeho přání doplněny písemnými 
informacemi, např. předáním letáku DS a předáním žádosti o umístění do DS.  
Pokud osoba, která si podá žádost o umístění do DS spadá do cílové skupiny sociální služby (zjištěno 
sociálním šetřením), je její žádost zařazena do evidence čekatelů na umístění do DS. Žadateli je 
oznámeno, že bude průběžně informován o uvolněném lůžku a o možnosti nástupu do DS. Pokud by 
žadatel odmítl do DS na uvolněné lůžko nastoupit a zahájit poskytování sociální služby (mimo 
opodstatněné důvody jako je například hospitalizace), bude jeho žádost z evidence čekatelů vyřazena, 
jelikož žadatel nepotřebuje sociální službu aktuálně využít a tím pádem nespadá do cílové skupiny 
sociální služby. 
 
3. Smlouva o poskytnutí sociální služby v domově pro seniory 
S každým novým uživatelem (nebo jeho zákonným zástupcem) je nejpozději první den zahájení 
poskytování sociální služby do domova pro seniory uzavřena písemná smlouva. Obsahem smlouvy 
jsou informace o poskytovateli služby, předmětu a účelu smlouvy, rozsahu poskytování sociální 
služby, povinnostech poskytovatele a uživatele. Ve smlouvě je uveden sjednaný způsob a rozsah 
poskytování sociální služby uživateli, informace o výši a způsobu úhrady za poskytované služby, 
datum zahájení poskytování služby a podmínky pro případné ukončení poskytování sociální služby. 
Každý uživatel je seznámen s vnitřními předpisy zařízení: Domovním řádem, Rozvrhem dne Domova 
pro seniory Efata a s právy a povinnostmi uživatelů. Tyto dokumenty jsou v písemné podobě pro 
uživatele i veřejnost dostupné v DS na veřejně dostupném místě a také na webových stránkách DS. 
Noví uživatelé jsou seznámeni také s Ceníkem fakultativních služeb a se způsobem podávání stížností 
na kvalitu a způsob poskytování sociální služby. Tyto informace jsou v písemné podobě pro uživatele 
i veřejnost dostupné v DS na veřejně dostupném místě. V průběhu svého pobytu jsou uživatelé 
s vnitřními předpisy rovněž seznamováni.  
Součástí smlouvy je Příloha č. 1 Plán péče, který s uživatelem vypracovává sociální nebo klíčový 
pracovník domova pro seniory. Plán péče obsahuje informace o sjednaném druhu, způsobu a četnosti 
poskytované péče. V rámci poskytování sociální služby je Plán péče s uživatelem průběžně 
aktualizován.  
 
4. Spoluúčast uživatele na službě – individuální plánování sociální služby  
Uživatel se podílí na plánování služby tak, aby rozsah podpory, případně pomoci odpovídal jeho 
potřebám a aby služba naplnila jeho očekávání. Uživatel si sám již při tvoření Smlouvy o poskytnutí 
sociální služby stanovuje rozsah poskytovaných služeb a definuje svá očekávání a osobní cíle. 
Uživatel je informován, že své cíle a rozsah požadovaných služeb může kdykoliv změnit.  
 
4
V případě potřeby je s uživatelem v rámci individuálního plánování sociální služby vypracován Plán 
snížení rizik obsahující informace o rizicích, která mohou u uživatele nastat (např. riziko pádu) a 
postup, jak vzniku těchto rizikových situací můžeme předcházet, jak je eliminovat a řešit.  
Každému uživateli je při nástupu do Domova pro seniory Efata přidělen klíčový pracovník. Pokud 
uživateli přidělený klíčový pracovník nevyhovuje, může požádat sociální pracovnici o jeho změnu. 
Klíčový pracovník společně s uživatelem sestavuje individuální plán péče – tj. konkrétní způsob a 
formu naplňování osobních cílů a potřeb uživatele. Veškerá dokumentace individuálního plánování 
sociální služby je s uživatelem průběžně vyhodnocována a aktualizována. 
Pracovníci podporují uživatele v udržení získaných schopností a soběstačnosti a napomáhají uživateli 
tyto schopnosti rozvíjet a posilovat. Uživatel je vybízen k samostatnosti při úkonech, které zvládne 
provést sám.  
 
5. Péče o duchovní život uživatelů  
V Domově pro seniory Efata se od pondělí do pátku pořádají ranní duchovní zamyšlení. Tato 
zamyšlení vedou sami uživatelé nebo kazatel místního sboru Církve adventistů sedmého dne či 
zaměstnanci domova. Při těchto společných chvílích uživatelé zpívají písně, diskutují nad různými 
duchovními tématy a vzájemně se povzbuzují. Duchovní zamyšlení jsou zahájena a ukončena 
modlitbou. Uživatelé mají rovněž možnost navštěvovat každou sobotu bohoslužebné shromáždění 
v modlitebně Církve adventistů sedmého dne, která se nachází v těsné blízkosti Domova pro seniory 
Efata. Uživatelům jiných vyznání můžeme pomoci se zajištěním dopravy na bohoslužbu farnosti či 
sborů dle jejich přání. Na přání uživatele zprostředkujeme také návštěvu duchovního dle jeho volby. 
Účast na veškerých aktivitách (duchovních, volnočasových aj.) pořádaných v Domově pro seniory 
Efata je pro všechny uživatele služeb dobrovolná.  
 
6. Úhrada za poskytovanou sociální službu a fakultativní činnosti 
Úhrada za poskytovanou sociální službu se sjednává v souladu s příslušnými ustanoveními zákona č. 
108/2006 Sb. o sociálních službách ve znění platných prováděcích právních předpisů.  
Pokud by uživateli v souladu s ustanovením § 73, odst. 3 zákona o sociálních službách nezůstalo po 
zaplacení úhrady za ubytování a stravování minimálně 15% z jeho příjmů, částky úhrady se sníží, 
případně může být uzavřena smlouva na doplatek do úplné úhrady s rodinnými příslušníky dle § 71, 
odst. 3 zákona o sociálních službách.  
Uživatel je povinen zaplatit za poskytování péče za kalendářní měsíc částku ve výši přiznaného 
příspěvku na péči podle zákona č. 108/2006 Sb., o sociálních službách. 
Uživateli mohou být poskytovány nad rámec rozsahu sjednaných základních činností také fakultativní 
služby, na kterých se uživatel s poskytovatelem dohodl. Jednotlivé fakultativní služby jsou uvedeny 
v Ceníku fakultativních služeb Domova pro seniory Efata, který poskytovatel v aktuální verzi 
zveřejňuje na nástěnce v jídelně domova pro seniory. Poskytovatel bude uživateli účtovat pouze 
skutečně využité fakultativní služby a to za úhradu, která je platná ke dni poskytnutí fakultativní 
služby.  
 
7. Způsob vyřizování stížností 
Uživatelé Domova pro seniory Efata nebo jejich zástupci mají možnost stěžovat si na kvalitu nebo 
způsob poskytování sociálních služeb, aniž by tím byli jakýmkoliv způsobem ohroženi. Stížnosti 
mohou podávat ústně, písemně nebo anonymně. V Domově pro seniory Efata jsou na veřejně 
dostupném místě vyvěšeny základní instrukce pro uživatele, jakou formou a kde lze podávat stížnosti, 
kdo si může stěžovat, kdo bude stížnost vyřizovat a do jakého termínu musí stěžovatel obdržet 
odpověď. Uživatelé jsou také informováni k jakým dalším institucím (s uvedením kontaktu na dané 
orgány) si mohou podat stížnost, pokud nebudou s odpovědí v zařízení spokojeni. V jídelně DS je 
umístěna schránka důvěry a Kniha přání a stížností pro podávání písemných a anonymních stížností a 
připomínek. O každé stížnosti a způsobu jejího vyřízení je proveden písemný záznam, který je předán 
sociální pracovnici k archivaci.  
Všichni pracovníci jsou seznámeni s vnitřní směrnicí zabývající se stížnostmi na kvalitu a způsob 
poskytování sociální služby a musí podle ní postupovat.  
Poskytovatel vnímá každou stížnost jako podnět ke zkvalitnění své práce. Je si vědom toho, že 
stěžovatel nesmí být za svoji stížnost žádným způsobem znevýhodněn oproti ostatním uživatelům. 
 
5
 
8. Přemístění uživatele do jiného zařízení 
Přemístění do zdravotnického zařízení či jiného zařízení sociální péče může nastat na základě 
lékařského doporučení nebo v okamžiku akutní změny zdravotního stavu uživatele, kdy Domov pro 
seniory Efata nemůže uživateli zajistit potřebnou péči. 
 
9. Ukončení poskytování sociální služby  
Důvody pro ukončení poskytování sociální služby jsou uvedeny ve Smlouvě o poskytnutí sociální 
služby v Domově pro seniory a v Domovním řádu DS. Mezi tyto důvody patří:  
- úmrtí uživatele 
- ukončení poskytování soc. služby z vlastní vůle uživatele 
- změna zdravotního stavu uživatele, kdy poskytovatel není oprávněn poskytovat sociální službu,  
kterou v důsledku této změny uživatel potřebuje a požaduje  
- nedodržení smluvních podmínek ze strany uživatele  
- v případě opakovaného porušování vnitřních pravidel poskytovatele uživatelem za podmínek  
   uvedených ve Smlouvě o poskytnutí sociální služby v domově pro seniory a v Domovním řádě. 
 
Ve smlouvě jsou dále popsány postupy a výpovědní lhůty pro výpověď ze strany poskytovatele a 
uživatele. 
 
IV. Materiální a technické zabezpečení realizace sociální služby 
 
1. Struktura budovy Domova pro seniory Efata 
Sociální služba Domov pro seniory Efata se poskytuje v třípodlažní budově se suterénem a 
podkrovím.  
Přístupová cesta k objektu je po zpevněné obecní asfaltové komunikaci. Od asfaltové komunikace je 
možné dostat se do Domova pro seniory Efata dvěma bezbariérovými přístupy, a to z ulice 
Sokolovská po dlážděném chodníku, nebo z ulice Tyršova vchodem pro zaměstnance, který se 
nachází v suterénu budovy. Z ulice Tyršova je možné dostat se do objektu rovněž po vnějším 
schodišti, na které navazuje podloubí domova. Podloubím se dostaneme ke vstupnímu vchodu do 
kanceláře (tento vchod je situován v podloubí), nebo ke hlavnímu vchodu do budovy, který je určen 
pro veřejnost (vchod situovaný na konci podloubí). Z ulice Tyršova vede do objektu ještě jeden 
vchod. Tento vchod se nachází v suterénu budovy a je určen pro zásobování.  Jako únikové východy 
slouží hlavní vchod do domova pro seniory (vstup pro veřejnost v 1. NP), vstup pro personál v 
suterénu, vstup do kanceláře v 1. NP (u podloubí) a vstup na terasu v 1. NP. 
 
1. PP (suterén): vchodem pro zásobování se dostaneme do zádveří zásobování 1x, přípravny hrubé 
zeleniny 1x, skladu obalů 1x, přípravny masa a vajec s chladírnou 1x, ke zdviži potravin 1x a do 
skladu potravin 1x. Z přípravny masa a vajec je možné dostat se na hlavní chodbu v 1 PP. 
Vchodem pro zaměstnance se dostaneme na chodbu 1 PP, po které se dostaneme do šatny kuchařů 1x, 
šatny pro personál 1x, do šatny pracovníka údržby 1 x, skladu 1x, do místnosti na plynové kotle 1x, 
sušárny a žehlírny 1x, do úklidové místnosti s výlevkou 1x, na sociální zařízení pro personál (kuchaři) 
1x a do prádelny 1x. Přes sušárnu se dostaneme do skladu zdravotnických potřeb 1x, drogistického 
skladu 1x a skladu zdravotnických potřeb 1x. V 1.PP je umístěna rovněž místnost na odpad 
(kontaminovaný odpad, zbytky stravy, zářivky, prošlé léky). Tato místnost je oddělená od všech 
ostatních místností a má samostatný vchod z venku budovy. Z 1. PP vede kamenné schodiště až do 3. 
NP. V 1. PP je umístěn osobní výtah, který vede do všech podlaží objektu (končí ve 3. NP). 
 
V 1. NP se nachází ošetřovna 1x s koupelnou 1x, kde je vana, z ošetřovny vede chodbička do 
kanceláře 1x. V 1. NP se dále nachází sociální zařízení pro personál 1x, sociální zařízení pro návštěvy 
a seniory WC 1x, kuchyně 1x, zdviž potravin 1x, jídelna 1x, společenská místnost 1x, úklidová 
místnost s výlevkou 1x, zádveří hlavního vchodu 1x, hovorna 1x, chodba, obytná jednotka A, do níž 
patří dva pokoje pro těžce pohybově postižené osoby se zabudovaným stropním jeřábem, společná 
koupelna pro tyto pokoje 1x (WC, bezbariérový sprchový kout, stropní jeřáb) a předsíň s kuchyňským 
koutem 1x. V 1. NP se nachází hlavní vchod a vchod s výstupem na venkovní přízemní terasu. Z 1. 
NP se dostaneme do ostatních podlaží schodištěm nebo výtahem. 
 
6
 
2. NP tvoří hala se schodištěm 1x a chodba 1x, které od sebe odděluje stěna se 
zabudovanými protipožárními dveřmi 2x a protipožárními okny 2x. Chodba vede k šesti bytům 
seniorů. Každý z bytů má vlastní sociální zařízení a kuchyňský kout. Z chodby vede také vchod do 
druhé šatny pro pracovníky v přímé péči 1x a na venkovní terasu 1x. U vchodu na terasu je umístěna 
úklidová místnost s výlevkou 1x. Na jižní straně chodby je menší balkonek 1x.  
Z chodby u schodiště ve 2. NP se dostaneme do obytné jednotky B, do níž patří tři pokoje, které mají 
společnou chodbu s kuchyňským koutem 1x a společné sociální zařízení 1x (WC, umyvadlo, 
bezbariérový sprchový kout). Dva z těchto pokojů mají jižně orientovaný společný balkon.  
Z 2. NP se dostaneme do ostatních podlaží schodištěm nebo výtahem. 
 
3. NP tvoří chodba se schodištěm 1x. Naproti schodišti je umístěna Spisovna 1x. Z chodby se 
dostaneme ke třem bytům seniorů. Tyto byty mají společnou chodbu 1x, která je od hlavní chodby se 
schodištěm oddělena protipožárními dveřmi. Každý byt má vlastní kuchyňský kout, sociální zařízení 
(WC, umyvadlo, bezbariérový sprchový kout) a lednici. Dva byty mají společný balkon. Jeden byt má 
balkon vlastní. Vstup na sociální zařízení obytné jednotky s vlastním balkonem je ze společné chodby.  
 
Domov pro seniory Efata disponuje devíti jednolůžkovými a pěti dvoulůžkovými byty. 
 
Větrání a osvětlení budovy, internet 
Všechny obytné prostory, sušárna, chodby a některá sociální zařízení jsou větrány přirozeně okny. 
Ostatní místnosti mají nucené větrání ventilátory. Do všech místností je zaveden elektrický proud. 
Intenzita osvětlení odpovídá normě ČSNEN 12464-1. Do každého bytu, jídelny, společenské 
místnosti a kanceláří je zavedena přípojka na internet.  
 
Vytápění budovy je zajištěno dvěma plynovými kotly, které jsou umístěny v suterénu budovy 
v místnosti na plynové kotle. Obsluhu kotlů může zajišťovat pouze proškolený pracovník domova. 
Pravidelný servis a revize vybavení kotelny provádí fm Viessmann, p. Jiří Kocourek. Aktuální 
kontakty jsou uvedeny na řídící jednotce v místnosti na plynové kotle.   
 
Hlučnost nenarušuje hygienické limity hluku stanovených v nařízení vlády ČR č. 272/2011 Sb., o 
ochraně zdraví před nepříznivými účinky hluku a vibrací. 
 
Zdrojem pitné vody je obecní vodovod. Ohřev vody, která je v zásobníku na vodu, je zajištěn přes 
plynové kotle. Z tohoto zásobníku je pak voda rozváděna do celého objektu. Pitná voda je vedena přes 
úpravnu vody, která vodu filtruje a změkčuje. Plynové kotle, zásobník na vodu a úpravna vody jsou 
umístěny v suterénu budovy, v místnosti na plynové kotle.  
 
Odpadní a splaškové vody jsou vedeny do obecní kanalizace. Dešťové vody jsou okapy odváděny do 
dešťové kanalizace. 
 
Požární bezpečnost objektu: 
V objektu jsou rozmístěny, dle požadavků HZS, autonomní detektory požáru, 5x práškové hasicí 
přístroje 6 kg/21A a dva hydranty (jsou umístěny na chodbě v 1. NP a ve 3. NP).  Práškové hasicí 
přístroje jsou umístěny 2 ks na chodbě u kotelny (1PP), 1 ks. v místnosti č. 110 – kancelář v 1 NP, 1 
ks vedle elektrorozvaděče na chodbě ve 2 NP a 1 ks ve 3. NP u schodiště. 
Pravidelné kontroly požární ochrany a BOZP jsou zajišťovány firmou MTV prevence s.r.o. 
Slavičín, p. Viktorin.  
Všechny elektrospotřebiče jsou pravidelně kontrolovány podle ČSN 33 1610. 
 
2. Vybavení bytů a obytných jednotek uživatelů  
Byty a obytné jednotky seniorů jsou vybaveny standardním nábytkem (polohovací postelí nebo 
válendou, skříněmi, botníkem, stolkem, židlemi, lampičkou). Pokoje jsou světlé, suché s dostatečným 
přírodním osvětlením. Každý byt má samostatný vchod z chodby nebo předsíně. Součástí každého 
bytu a obytné jednotky je i sociální zařízení (WC, umyvadlo, sprchový kout) a kuchyňský kout 
s dřezem a přísunem teplé a studené vody. Dva pokoje v 1.NP, které tvoří obytnou jednotku A, mají 
společné sociální zařízení a kuchyňský kout. Tři pokoje ve 2.NP, které tvoří obytnou jednotku B, mají 
 
7
rovněž společné sociální zařízení a kuchyňský kout. Byty mají vlastní sociální zařízení i kuchyňský 
kout. V každém bytě je bezdrátová signalizace k přivolání ošetřujícího personálu a noční osvětlení. 
Veškerý nábytek i podlahy jsou snadno omyvatelné a dezinfikovatelné. Sociální zařízení seniorů 
disponují WC, umyvadlem s přísunem teplé a studené vody, sprchovým koutem, přičemž 6 
sprchových koutů je bezbariérových. Koupelny a WC určené seniorům jsou vybaveny madly.  
 
3. Vybavení společných prostor   
Jídelna je vybavena jídelními stoly, židlemi a policovými skříněmi. V jídelně je umístěna na stole také 
mikrovlnná trouba, rychlovarná konvice, konvice s čajem a zásobník na pitnou vodu, které mohou 
používat jak senioři, tak personál domova. Podlaha v jídelně je z PVC, stěny jsou omítnuty a 
vymalovány. Veškerý nábytek je snadno omyvatelný a dezinfikovatelný. V jídelně je umístěn počítač 
pro seniory a pro pracovníky kuchyně. 
Společenská místnost je vybavena čalouněným sedacím nábytkem a omyvatelným dřevěným 
nábytkem. Je zde umístěna nástěnná TV.  Podlahová krytina je PVC a koberec. Stěny jsou omítnuty a 
jsou vymalovány. 
V hovorně je umístěn omyvatelný nábytek a dekorace. Podlahová krytina je PVC, stěny jsou omítnuty 
a vymalovány. 
Všechna WC a sociální zařízení v objektu mají omyvatelné a snadno dezinfikovatelné podlahy a stěny 
(dlažba, kachličky) a jsou uzamykatelné. 
Podlaha Terasy v 1.NP je udělána z dřevěných lamel. Tato terasa je vybavena venkovním osvětlením. 
Terasa ve 2. NP je dlážděná, je rovněž vybavena venkovním osvětlením. Ze dvou stran je opatřena 
zděnou zídkou, z jedné strany kovovým zábradlím s drátěnou výplní. Vstup na obě terasy je 
bezbariérový. 
 
4. Vybavení provozních prostor 
Šatna pro kuchaře je umístěna v suterénu budovy. Vstup do šatny je z hlavní chodby v suterénu.  
Šatny pro pracovníky v přímé péči jsou umístěny: 1 šatna v suterénu budovy – vstup do šatny je 
z hlavní chodby v suterénu a 2. šatna je umístěna ve 2. NP – vstup do šatny je z chodby u bytů 
uživatelů ve 2. NP. Každý zaměstnanec má v šatně vlastní uzamykatelnou šatní skříň na oděv a obuv, 
ve kterých přicházejí do práce a na své osobní věci. Používaný pracovní oděv si zpravidla dva 
pracovníci v přímé péči ukládají do jedné společné skříně. Čistý pracovní oděv, který ještě 
zaměstnanci nepoužívali, si mohou pracovníci uložit ve své šatní skříni nebo si ho mohou nechat 
uložený v regále v sušárně/žehlírně, kde si jej zaměstnanci mohou u pradleny vyzvednout.   
Administrativní pracovníci a sociální pracovnice si odkládají své osobní věci do skříně ve své 
kanceláři.  
Šatní skříně pro pracovnice prádelny a úklidu jsou umístěny u vchodu do sušárny. 
Šatní skříň pro pracovníka údržby je umístěna v suterénu budovy DS. Vstup do šatny je z hlavní 
chodby v suterénu. 
V objektu jsou dvě sociální zařízení pro personál. V 1. NP vedle ošetřovny je WC pro personál (mimo 
pracovníků kuchyně), v suterénu se nachází WC pro pracovníky kuchyně.  Obě sociální zařízení jsou 
vybavena WC, umyvadlem s přísunem teplé a studené vody, zásobníkem na tekuté mýdlo, 
zásobníkem s gelem na desinfekci rukou a zásobníkem na ručníky na jedno použití s odpadkovým 
košem.  
Kuchyně domova je vybavena nerez nábytkem: myčkou nádobí, konvektomatem, šokerem, nerez 
stoly a policemi, dřezy, umyvadlem a kovovým regálem. Stěny i podlaha v kuchyni jsou omyvatelné a 
snadno dezinfikovatelné (dlažba, kachličky/omítka). Kuchyně je větrána přirozeně okny, jedním 
ventilátorem, digestoří a zabudovanou vzduchotechnikou. Součástí kuchyně je i zdviž potravin, která 
vede z přípravny masa a vajec v suterénu do kuchyně. 
Ošetřovna a kanceláře jsou vybaveny nábytkem se snadno omyvatelnými a dezinfikovatelnými 
povrchy. Na ošetřovně je umístěna kuchyňská linka s dřezem a umyvadlem s přísunem teplé a studené 
vody. U kuchyňské linky je zásobník na papírové ručníky na jedno použití, zásobník na tekuté mýdlo 
a zásobník na desinfekční gel. Odpadkové koše jsou na ošetřovně dva. Na běžný odpad a na neostrý 
kontaminovaný odpad (potřísněné muly, gázu, použité vyšetřovací rukavice, infuzní sety, použité 
injekční stříkačky bez jehel aj.). Ostré předměty (použité jehly bez nasazených krytů) se vhazují do 
plastové nádoby určené k tomuto použití. Všechny nádoby na odpad jsou řádně označené. Ošetřovna 
 
8
je dále vybavena počítači, tiskárnami, skříněmi, lednicí na léky a psacími stoly. Z ošetřovny vede 
vstup na sociální zařízení vybavené vanou se sprchou a umyvadlem s přísunem teplé a studené vody.  
Úklidové místnosti jsou vybaveny výlevkou s přísunem teplé a studené vody, policemi nebo regály na 
používané mycí a desinfekční prostředky. Stěny i podlaha v úklidových místnostech jsou omyvatelné 
a mohou se desinfikovat. 
Prádelna je vybavena dvěma polo průmyslovými pračkami, nerez umyvadlem a regálem. Vedle 
umyvadla je zásobník na tekuté mýdlo, desinfekční gel a zásobník na papírové ručníky. Pod 
umyvadlem je odpadkový koš. Veškeré vybavení prádelny je snadno omyvatelné a může se 
dezinfikovat. 
Před prádelnou v chodbě je zákoutí na špinavé prádlo, kde se špinavé prádlo skladuje v plastových 
omyvatelných koších nebo pytlích.  
Stěny i podlaha sušárny a žehlírny jsou snadno omyvatelné a dezinfikovatelné (kachličky, dlažba).  
Sušárna je vybavena žehlícím stolem, mandlem, regály na suché prádlo, sušičkou na prádlo a šňůrami 
na prádlo. Veškeré vybavení sušárny je omyvatelné a může se desinfikovat. 
Přípravna hrubé zeleniny a přípravně masa a vajec je vybavena nerez nábytkem: nerez stolem s dvěma 
dřezy, nerez stolem s policemi, nerez regály a nerez umyvadlem. Podlaha je omyvatelná a snadno 
dezinfikovatelná (dlažba). Stěny jsou v těchto prostorách omítnuty a vymalovány, v oblasti nerez stolů 
jsou stěny obloženy kachličkami. Obě přípravny jsou vybaveny nerez umyvadly, vedle kterých je 
zásobník na papírové ručníky, na tekuté mýdlo a desinfekční gel. U umyvadla je odpadkový koš na 
použité ručníky a koš na zbytky potravin.  
Na přípravnu masa a vajec navazuje chladírna vybavená lednicemi a mrazicími boxy. 
 
Stěny v jídelně, na chodbách, v pokojích pro seniory a v kancelářích jsou omítnuté a vymalované. 
Podlahy v celém objektu jsou snadno čistitelné, omyvatelné a dezinfikovatelné (PVC, dlažba). 
Dveře do všech místností jsou rovněž snadno omyvatelné a dezinfikovatelné.  
 
5. Technické zázemí 
Do technického zázemí patří: sklady, místnost s plynovými kotli, spojovací chodby, sběrná místnost 
na odpad.  
Sklady jsou vybaveny regály. Podlaha skladů i regály jsou omyvatelné a dezinfikovatelné.  
V místnosti s plynovými kotli se nacházejí dva plynové kotle, zásobník na vodu, expanzní nádrž na 
vodu a úpravna vody. 
Sběrná místnost je vybavena dvěma lednicemi pro uchovávání biologického odpadu v teplých 
měsících. Vchod do sběrné místnosti je zvenčí budovy a je vždy uzamčen. 
           
6.  Úklid/Hygiena 
Prostory Domova pro seniory Efata jsou čisté, upravené a bez biologických či chemických zápachů. 
Dbáme na to, aby se v domově pro seniory uživatelé cítili důstojně a žili ve slušném prostředí. Úklidy 
všech prostor a dodržování hygieny se řídí Provozním řádem, který byl schválen KHS Zlínského 
kraje, jejíž pracovníci chodí na pravidelné kontroly, ze kterých je proveden zápis. Údržbu přilehlých 
venkovních prostor zajišťuje pracovník údržby domova pro seniory. Úklid Domova pro seniory Efata 
je zajištěn denně vlastním personálem. 
 
7. Organizace návštěv 
Uživatel smí přijímat návštěvy kdykoliv během dne. Návštěvy nemohou v Domově pro seniory Efata 
přespávat. V případě výskytu infekčního onemocnění či epidemií jsou přijímána opatření k omezení 
návštěv dle pokynů lékaře či KHS. 
 
8. Lékařská péče 
Lékařská péče je uživatelům Domova pro seniory Efata zajištěna obvodními lékaři. Zaměstnanci 
zařízení mohou uživateli na jeho přání zajistit doprovod či odvoz na vyšetření či ošetření k  lékaři do 
zdravotnického zařízení služebním automobilem či sanitkou. V akutních případech je do Domova pro 
seniory Efata přivolána RZP.  
 
 
 
9
 
   
 
 
 
9. Organizační a personální zajištění provozu  
 
Pracovní pozice 
Počet osob 
na směně 
Ranní směna
(čas) 
Odpolední 
směna 
Denní směna
Noční směna 
Ředitelka DS 
1 
8:00 – 16:30 
Po – Pá 
- 
- 
- 
Pokladní / 
administrativní 
pracovník 
1 
8:00 – 13:00 
Po, Út, Čt, Pá
- 
- 
- 
Fundraiser/admin. 
pracovník 
1 
8:00 – 16:30 
Po - Pá 
- 
- 
- 
Pracovníci 
kuchyně 
1 -2 
6:00 – 14:00 
14:00 – 
18:00 
6:00 – 18:00 
(Po – Ne) 
- 
Pracovnice úklidu 
a prádelny 
1-2 
6:00 – 14:30 
Po - Pá 
- 
- 
- 
Sociální 
pracovnice 
1 
7:00 – 15:30 
Po - Pá 
- 
- 
- 
Aktivizační 
pracovnice 
1 
7:00 – 15:30 
Po - Pá 
- 
- 
- 
Zdravotní sestra 
v jednosměnném 
provozu 
1 
6:00 – 14:30 
Po - Pá 
- 
- 
- 
Zdravotničtí 
pracovníci a PSS 
nepřetržitý provoz 
minimálně 2 
osoby 
denní směna 
7:00 – 15:00 
 
15:00 – 
19:00 
 
7:00 – 19:00 
(Po – Ne) 
19:00 – 7:00 
(Po – Ne) 
min. 1 osoba 
Pracovník údržby 
1 
DPP 
 
 
 
Správce ICT 
1 
DPP 
 
 
 
 
Pracovní pozice 
Místo výkonu práce
Počet osob 
Ranní směna 
Personalistka/mzdová 
účetní 
sídlo poskytovatele 
soc. služby 
1 
7:30 – 16:00 
Po - Pá 
Účetní 
sídlo poskytovatele 
soc. služby 
1 
7:30 – 16:00 
Po - Pá 
 
Vysvětlení zkratek:  
DS – Domov pro seniory Efata 
PSS – pracovník v sociálních službách – přímá obslužná péče 
DPP – Dohoda o provedení práce 
 
10. Strava  
Strava pro uživatele i personál je připravována ve vlastní kuchyni Domova pro seniory Efata.  
V případě nepřítomnosti kuchaře na směně (dovolená, nemoc) jsou obědy do domova pro seniory 
dováženy externím dodavatelem stravování. Jídlo vydává pracovník kuchyně výdejovým oknem do 
jídelny. Pracovník v přímé péči jídlo roznáší uživatelům nebo si pro ně uživatelé chodí k výdejovému 
oknu sami (dle míry soběstačnosti). Pracovníci v přímé péči poskytnou v případě potřeby uživateli 
pomoc při přijímání stravy (nakrájení stravy, podávání stravy do úst aj.). Při výdeji stravy pracovníci 
používají zástěru určenou k tomuto účelu.                                         
Základní jídelníček je vypracován nutričním terapeutem/nutričním specialistou. Jídelníček je 
vypracován na období sedmi dnů. Jídelníček je po celý týden vyvěšen na nástěnce v jídelně Domova 
pro seniory. Změna jídelníčku je vyhrazena.  
 
10
 
Časový rozvrh výdeje stravy:  
Snídaně  
  8:00 -   8:30 hodin 
Oběd   
12:40  -13:30 hodin 
Večeře  
16:40 - 17:30 hodin 
 
Svačiny jsou seniorům vydávány dle domluvy u snídaně nebo jim je PSS předají kolem 10. hodiny 
(dopolední svačina) nebo kolem 14 hodiny (odpolední svačina). Druhé večeře předává uživatelům 
kolem 20 hodiny pracovník v přímé péči.  Pitný režim seniorů je zajištěn pravidelně při výdeji stravy, 
dále umístěním nádob s pitnou vodou/čajem v jídelně, kde jsou pro seniory k dispozici po celý den. 
Uživatelům se s níženou soběstačností je během dne pitný režim zajištěn pracovníky v přímé péči. 
 
11.  Kompenzační pomůcky                    
Obytná jednotka A v 1. NP je vybavena stropním elektrickým zvedákem pro manipulaci s méně 
mobilními osobami. V domově je využíván také elektrický zvedák, pro snadnější manipulaci 
s nesoběstačnými osobami. Uživatelům jsou k dispozici další potřebné kompenzační pomůcky – 
vozíky, chodítka, hole, hygienické klozetové křesla aj., které provozovatel uživatelům zapůjčuje 
zdarma, dle jejich potřeby. 
                                                           
12. Manipulace s čistým a špinavým prádlem   
Čisté osobní prádlo a svrchní oděvy si uživatelé ukládají do skříní na pokojích. Méně soběstačným 
uživatelům pomáhá prádlo ukládat pracovník v přímé péči.  
Ložní prádlo je uloženo ve skladu prádla v suterénu budovy. Výměnu ložního prádla pro uživatele 
zabezpečuje pracovník v přímé péči. Výměna ložního prádla se provádí dle potřeby, minimálně však 
jednou za měsíc. Uživatelé, kteří zvládnou tuto činnost sami, si mění prádlo sami, ostatním 
uživatelům mění ložní prádlo pracovníci v přímé péči.  
Špinavé a kontaminované prádlo mohou uživatelé odkládat do označených plastových kontejnerů 
s omyvatelným vnitřkem i povrchem nebo je mohou předávat přímo pracovníkům v přímé péči, kteří 
je v pytlích odnesou do prádelny domova pro seniory. Kontejner na špinavé a kontaminované prádlo 
je umístěn v 1. NP domova pro seniory. Domov pro seniory Efata  má vlastní prádelnu a sušárnu 
s mandlem. Prádlo je práno a žehleno ve dnech pondělí až pátek. Tuto činnost vykonávají pracovnice 
prádelny.  
 
13. Manipulace s odpady  
Komunální odpad je vhazován na místě vzniku do odpadkových košů. V objektu jsou také umístěny 
odpadkové koše na tříděný odpad (papír, plasty). Pracovnice úklidu pytle s odpadem každodenně 
(Po – Pá) vynáší do venkovního kontejneru na komunální odpad. Papír, plasty a sklo vhazuje do 
kontejnerů na tříděný odpad, které jsou umístěny před Domovem pro seniory Efata. Likvidaci 
komunálního odpadu zajišťuje firma Marius Pedersen, provozovna Otrokovice. Četnost odvozu 
komunálního odpadu je 1 x týdně. 
Likvidaci nebezpečného odpadu zajišťuje firma RTT spol. s.r.o., provozovna Pod Šternberkem 306, 
Zlín - Louky.  Jedná se především o ostré předměty/ možnost infekce -kód odpadu 180101 (injekční 
jehly), dále o odpady, na jejichž sběr a odstraňování jsou kladeny zvláštní požadavky s ohledem na 
prevenci infekce  -  kód odpadu 180103 (použité pomůcky proti inkontinenci, použitý zdravotnický 
materiál) a o jiná nepoužitelná léčiva neuvedená pod č. 180108 - kód odpadu 180109. Firma RTT nám 
rovněž zajišťuje likvidaci zářivek a jiného odpadu obsahující rtuť - kód odpadu 200121. 
Použité pomůcky proti inkontinenci a jiný neostrý kontaminovaný odpad vhazuje ošetřující personál 
do igelitových sáčků, které se vyhazují do pytlů v odpadkových koších s označením „Kontaminovaný 
odpad“. Tyto koše jsou rozmístěny na chodbě domova, na ošetřovně a na sociálních zařízeních a 
každodenně je vynáší uklízečka. Pytle s použitými pomůckami proti inkontinenci a jiným 
kontaminovaným odpadem se skladují v místnosti na odpad, která je umístěna v suterénu budovy a 
vchod do ní je z venčí. V místnosti na odpad je umístěna lednice na kontaminovaný odpad, kde se 
pytle s použitým kontaminovaným materiálem uchovává při nižší teplotě (3-8 st. C) převážně 
v teplých měsících, odkud je 2x týdně odváží firma RTT. 
Ostré předměty (použité jehly bez nasazených krytů) se vhazují do plastové nádoby určené k tomuto 
použití. Použité injekční stříkačky s nasazenou nekrytou jehlou se vhazují do označených plastových 
 
11
kontejnerů s odpovídající pevností pro tento druh odpadu. Použitá injekční jehla se nikdy opět 
nezakrývá plastovým krytem, aby se předešlo případnému poranění a kontaminaci pracovníka. Sběrná 
nádoba na ostrý kontaminovaný odpad je umístěna na ošetřovně, odkud ji, po jejím naplnění a 
uzavření, pracovník přenáší do místnosti na odpad v suterénu budovy. V místnosti na odpad si ji 
převezme firma RTT k likvidaci. Četnost předávání k likvidaci: individuálně dle potřeby. 
Léčiva s prošlou exspirací vkládá pracovník do igelitového sáčku, který odnese do místnosti na odpad, 
kde si jej firma RTT převezme k likvidaci. Četnost předávání k likvidaci: individuálně dle potřeby. 
Nefunkční zářivky jsou odnášeny do místnosti na odpad, odkud si je firma RTT přebírá k likvidaci. 
Četnost předávání k likvidaci: individuálně dle potřeby. 
Nezkonzumované zbytky stravy jsou vkládány v kuchyni do plastových uzavíratelných nádob, které 
jsou každodenně vynášeny z kuchyně. Tyto nádoby jsou skladovány v lednicích, které jsou umístěny 
vně budovy v místnosti na odpad, při teplotě 3-8 st. C, odkud je 2x týdně odváží firma RTT. Nádoby,  
po odstranění zbytků jídel, pracovník kuchyně umyje a vydesinfikuje. Použité oleje jsou uchovávány 
v pevných plastových nádobách s uzávěrem. Po jejich naplnění jsou předávány smluvní firmě Trafin 
Oil, a.s., tel. 800 800 070 k likvidaci. 
 
14.  Bezpečnost 
V celém objektu Domova pro seniory Efata jsou vyznačené únikové cesty, každé patro je vybaveno 
protipožárním vybavením (hasicími přístroji, protipožárními dveřmi, požární směrnice jsou vyvěšeny 
na každém patře, máme proškolený personál v oblasti BOZP a PO, v budově DS jsou umístěny dva 
hydranty). V DS probíhají pravidelné revize nebo servis elektrospotřebičů a elektroinstalace, 
plynových zařízení a rozvodů, komínu, hromosvodu, výtahů aj. Případné závady jsou co nejdříve 
odstraněny. DS má schválený Provozní řád. Pracovníci DS mají povinnost řídit se vydanými vnitřními 
předpisy organizace. 
 
Každý byt uživatele je vybaven autonomním hlásičem kouře. Uživatelé mají k užívání ve svých 
bytech a na sociálních zařízeních bezdrátovou zvukovou signalizaci pacient sestra pro přivolání 
pomoci personálu. Lůžka uživatelů s omezenou pohyblivostí jsou vybavena evakuačními podložkami. 
V DS je k dispozici rovněž evakuační křeslo. V celém zařízení je dostatek madel a zábradlí, do 
budovy je zajištěn bezbariérový přístup.  
 
Uživatelé sociální služby jsou průběžně pracovníky v přímé péči a ředitelkou DS edukováni jak si 
mohou přivolat pomoc personálu a jak v domově pro seniory mají dodržovat bezpečnostní opatření 
(např. zákaz používání otevřeného ohně v celém objektu DS, kouření je možné jen ve vyznačeném 
prostoru aj.). 
 
V. Závěrečné informace 
 
Dokument Popis realizace poskytování sociální služby byl aktualizován 29. 7. 2024.  
Aktualizaci provedla Věra Luptáková, MBA, ředitelka Domova pro seniory Efata. 
Platnost aktualizovaného dokumentu je od 1. 8. 2024. 
 
 
 
 
 
 
 
  
 
 
 
 
 
 
…………………………………. 
 
  
 
 
 
 
 
                    Věra Luptáková, MBA 
 
  
 
 
 
 
 
 
            ředitelka DS Efata 
 
 
 
 
 
Věra 
Luptáková
Digitálně podepsal 
Věra Luptáková 
Datum: 2024.07.29 
15:50:29 +02'00'
