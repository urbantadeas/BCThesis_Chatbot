NÁZEV ŽADATELE: Domov pro seniory Okružní příspěvková organizace 
DRUH POSKYTOVANÉ SLUŽBY: Domov pro seniory 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: Domov pro seniory Okružní 
832/29, 638 00  Brno-Lesná 
 
 
FORMULÁŘ A: Popis realizace poskytování sociální služby 
 
I.Průběh sociální služby 
 
Domov  pro seniory (dále jen DpS) je ústavní zařízení, které je součástí sociálních  
služeb města Brna a navazuje na služby poskytované v domově penzionu pro 
důchodce, který se s účinností nového sociálního zákona č.108/2006 Sb.  postupně 
transformuje. 
Obyvatelům jsou poskytovány služby ubytovací, stravovací, sociálně ošetřovatelské 
podle zákona 108/2006 Sb. o sociálních službách 
 
Posláním našeho domova je poskytnout pomoc a podporu lidem v seniorském 
věku při překonávání obtíží spojených s jejich nepříznivou životní 
situací, podporovat je v soběstačnosti a udržení přirozených vazeb, 
zajišťovat 
individuální 
potřeby 
formou 
nepřetržitého 
provozu 
prostřednictvím kvalifikovaného personálu, řídícího se mottem:  
                  Domov s péčí – péče s láskou 
 
CÍLOVÁ SKUPINA:  
 
Senioři, kteří mají sníženou soběstačnost zejména z důvodu věku a chronického 
onemocnění, jejichž situace vyžaduje pravidelnou pomoc jiné fyzické osoby. Služba 
není místně limitována. 
Službu neposkytujeme žadatelům 
- 
kteří svým chováním z důvodů duševní poruchy výrazně narušují klidné soužití 
s ostatními uživateli  
- 
kteří ze zdravotních důvodů  vyžadují trvalou a intenzivní zdravotní péči,  
- 
kteří trpí akutní infekční chorobou, 
- 
kteří jsou závislí na alkoholu, návykových a omamných látkách                                               
- 
kteří chtějí svým pobytem v zařízení řešit pouze bytovou situaci svou nebo 
svých blízkých, přičemž se neocitli v sociálně nepříznivé situaci. 
- 
kteří jsou prakticky nevidomí a neslyšící. 
 
 Kapacita našeho zařízení je 69 uživatelů. 
 
CÍL SLUŽBY:                                                         
 
 uživatelé žijí v rámci svých individuálních možností běžným způsobem života 
 uživatel, který si za podpory poskytované sociální služby co nejdéle uchová 
svoje schopnosti a dovednosti, zejména ve vztahu ke své soběstačnosti 
 uživatelé se v prostředí domova cítí bezpečně 
 motivovat uživatele k aktivnímu životu 
 uživatel, který prostřednictvím poskytované sociální služby udržuje přirozené 
sociální vztahy s rodinou, s přáteli  
 
Předmět činnosti 
 poskytování pobytových služeb soc péče formou celoročního pobytu   
 poskytování stravy 
 poskytování základního sociálního poradenství 
 pomoc při zvládání běžných úkonů péče o vlastní osobu 
 pomoc při osobní hygieně nebo poskytnutí podmínek pro  osobní hygienu 
 zprostředkování kontaktu se společenským prostředím 
 sociálně terapeutické činnosti 
 aktivizační činnosti 
 pomoc při uplatňování práv, oprávněných zájmů a při obstarávání osobních 
záležitostí, 
 poskytování ošetřovatelské péče, pokud je potřebná, 
 zajištění lékařské péče pro uživatele, 
 poskytování rehabilitační péče uživatelům. 
Ubytování 
Ubytování je  přizpůsobené potřebám seniorů  a zahrnuje 
o vytápění, dodávku el. energie a vody 
o úklid  
o praní a žehlení ložního a  osobního prádla 
 
            
Stravování 
Celodenní stravování se v domově poskytuje v souladu se zásadami zdravé výživy,  
je zajištěno i dietní stravování. Připomínky a stížnosti ke stravování je nutno zapsat 
do knihy přání a stížností, která je k dispozici v jídelně. Každý měsíc se schází 
stravovací komise složená se zaměstnanců kuchyně a uživatelů služeb. 
Kapacita kuchyně je 200 jídel. 
 
Sociálně zdravotní péče 
Primární zdravotní péče pro uživatele je zajišťována smluvně s praktickým lékařem. 
Sociálně ošetřovatelská péče uživatelů je zajišťována na úrovni pečovatelské a 
poskytuje se uživatelům, kteří mají přiznaný příspěvek na péči, a to do výše 
přiznaného  příspěvku. Ošetřovatelskou péči  uživatelům bez příspěvku na péči nebo 
nad rámec přiznaného příspěvku lze poskytnout za úhradu, která je stanovena v 
Sazebníku fakultativních služeb. 
Zdravotní péče je poskytovaná na základě indikace lékaře a je  částečně hrazena ze 
zdravotního pojištění uživatele. V zařízení je uplatňováno právo svobodné volby 
lékaře.  
 
Rehabilitace  
Na základě indikace lékaře mohou uživatelé DpS využívat  rehabilitace, elektroléčby, 
vodoléčby a léčebné tělesné výchovy.   
Všechny úkony jsou vedeny podle ošetřovatelských standardů a je vedena 
ošetřovatelská dokumentace. 
 
Základní sociální poradenství poskytují v úředních hodinách bezplatně sociální 
pracovnice,  jednak našim uživatelům, jednak zájemcům o službu a jejich příbuzným, 
dále pomoc při uplatňování práv a zájmů uživatelů a při obstarávání jejich osobních 
záležitostí podle § 35 a 49 zákona č. 108/2006 Sb. 
 
Sociálně terapeutické a aktivizační činnosti, kontakt se společenským prostředím, 
ergoterapie, canisterapie, cvičení jógy, soutěže, kulturní a sportovní akce, pravidelná 
návštěva knihovny, besedy a přednášky, jsou zabezpečovány zaměstnanci 
organizace. Uživatelé se jich mohou účastnit podle svých zájmů, popřípadě se podílí 
na jejich uskutečnění. Náplň aktivizačních činností vychází z přání uživatelů.  
Uživatelé mají právo na vlastní názor a vztah k náboženství, praktikování a účast na 
náboženských obřadech.  
 
Služba je veřejná – informace o cílech, principech a rozsahu služeb jsou  dostupné 
na www.okr.brno.cz, v informačním letáku, brožuře zřizovatele 
 
II. Materiální a technické zabezpečení realizace sociální služby 
         
Domov je situován v krásném prostředí na okraji sídliště Lesná v návaznosti na 
rekreační louku a les, objekt má vlastní zahradu. Příjezd je z ulice Okružní obslužnou 
komunikací s parkovištěm. Pozemek je oplocený, k hlavnímu vstupu je možný příjezd 
po chodníku. Objekt je třípodlažní, částečně podsklepený, podzemní podlaží je 
propojeno průchozí instalační chodbou. Hlavní vstup je z jižní strany do 1. podlaží, 
objekt je řešen bezbariérově, u vstupu i v celém objektu jsou na chodbách 
instalována madla, madla jsou i v bytech u WC a sprchy.  
. 
Obytné jednotky poskytují dostatečné soukromí v souladu s požadavky uživatelů. 
Velikost pokoje pro jednu osobu je cca 25 m2, pro dvě osoby cca 36 m2. Garsoniéra 
má pokoj s kuchyňským koutem, koupelnu se sprchou a WC a předsíň s vestavěnými 
skříněmi. Jednopokojový byt se skládá z kuchyně, pokoje, koupelny se sprchou a 
WC, předsíně a šatny. Všechny byty v objektu, kromě bytu č. 1, mají lodžii. Pro 
potřeby uživatelů slouží zdravotnické a ošetřovatelské zázemí s rehabilitací a 
tělocvičnou, prádelna a žehlírna, společenské místnosti, knihovna, klubovna s 
počítačem, keramická dílna, dvě jídelny, venkovní terasa a rozlehlá zahrada. 
 
 
 
 
 
