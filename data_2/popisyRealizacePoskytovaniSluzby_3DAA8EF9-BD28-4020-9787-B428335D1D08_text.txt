Popis 
realizace 
poskytované 
sociální 
služby 
Domova pro seniory Iris 
 
1. Cílová skupina 
 
 
Cílovou skupinou poskytované služby jsou dva okruhy osob:  
 
a)  
Osoby, které mají sníženou soběstačnost zejména z důvodu věku, jsou v 
nepříznivé sociální situaci a potřebují péči a podporu jiné osoby, která jim 
nemůže být z jakéhokoliv důvodu zajištěna rodinou, terénní nebo jinou službou 
sociální péče.  
b)  
Osoby v nepříznivé sociální situaci starší 40 let, které jsou z důvodu zdravotního 
stavu těžce či úplně závislé na pravidelné pomoci druhé osoby a tato pomoc jim 
nemůže být zajištěna z jakéhokoliv důvodu rodinou, terénní nebo jinou službou 
sociální péče. 
 
Domov nemůže poskytovat službu v následujících případech: 
 Zdravotní stav osoby vyžaduje poskytnutí ústavní péče ve zdravotnickém 
zařízení.  
 Osoba trpí akutní infekční nemocí. 
 Osoba trpí vážnou duševní poruchou, která narušuje závažným způsobem 
kolektivní soužití.   
 
 
2. Poslání organizace 
 
Posláním Domova pro seniory Iris v Ostravě je poskytování celodenní pobytové 
služby seniorům a dospělým osobám, které z důvodu své snížené soběstačnosti 
nemohou žít ve svém přirozeném prostředí. Nabízíme možnost ubytování, 
stravování, zdravotní péči, sociální a ošetřovatelské služby s důrazem na individuální 
potřebu každého klienta, s ohledem na jeho soukromí a jeho svobodnou vůli, kterou 
lze naplnit v daných možnostech domova.  
Celková kapacita domova je 104 klientů.   
 
 
3. Cíle a zásady organizace 
 
Hlavním cílem je poskytovat našim klientům podporu a pomoc tak, aby byla co 
nejdéle zachována, popř. zlepšována jejich soběstačnost, stávající schopnosti a 
dovednosti s ohledem na  jejich zdravotní stav a sociální situaci. Tato podpora a 
pomoc je nabízena v prostředí, které je dle možností přizpůsobeno specifickým 
potřebám klientů.   
 
K naplnění tohoto cíle slouží tyto kroky:  
 
 Zvýšená podpora klientů v adaptačním období při začleňování do komunity 
Domova prostřednictvím individuálního plánu. 
 Podpora a pomoc při uplatňování práv, oprávněných zájmů a obstarávání 
osobních záležitostí. 
 Podpora a pomoc při zvládání péče o vlastní osobu s ohledem na 
individuální schopnosti a aktuální zdravotní stav klientů. 
 Podpora a pomoc při využívání běžně dostupných služeb. 
 Podpora a pomoc při obnovení a upevnění kontaktu s rodinou. 
 Podpora a pomoc při začleňování klientů do přirozeného sociálního 
prostředí. 
 Podpora a pomoc při využití nabízených volnočasových a zájmových aktivit. 
 
 
Zásady Domova  
 
Zaměstnanci Domova se řídí těmito zásadami:  
 
 Individuální přístup – služba vychází z individuálních potřeb klienta. Tento 
přístup je popisován ve vnitřních pravidlech pro dodržování standardů kvality.  
   Zachování lidské důstojnosti za všech okolností. 
 Dodržování práv klientů – patří k základním zásadám, které jsou 
rozpracovány ve vnitřních pravidlech. 
 Týmová spolupráce – na poskytování sociální služby spolupracují různé 
odborné profese, což umožňuje multidisciplinární pohled. 
 Flexibilita – služba se pružně přizpůsobuje potřebám klientů a zájemců, kdy 
jsou citlivě zvažovány konkrétní potřeby a možnosti poskytovatele. 
 Odbornost – služby poskytují klientům jen odborní zaměstnanci, kteří se 
s ohledem na potřeby cílové skupiny dále průběžně vzdělávají. 
 
 
4. Popis prostředí  
 
Domov Iris má celkovou kapacitu 104 osob, z toho 27 mužů. Celý objekt je 
bezbariérový, ubytovací část je dvoupatrová. V přízemí jsou společenské místnosti, 
z nichž větší je používána zároveň jako jídelna. K objektu přiléhá zahrada s altánky.  
Ubytovací část je členěna na čtyři oddělení s jednolůžkovými, dvoulůžkovými a 
třílůžkovými pokoji. Většina pokojů je však třílůžkových. Na jednotlivých odděleních 
jsou k dispozici prostorné koupelny a WC přizpůsobené imobilním klientům, malé 
jídelny a pracovny ošetřujícího personálu. Všechny místnosti jsou přístupné 
z centrální chodby.  
 
Zařízení má vlastní kuchyni, prádelnu, plynovou kotelnu, tělocvičnu a místnosti pro 
rehabilitaci a ergoterapii. 
 
Objekt Domova byl celkově rekonstruován v roce 1995 a později byla provedena 
ještě přístavba jídelny a terasy, rekonstrukce vstupu a výměna plastových oken. 
 
 
 
 
 
5. Stručný popis nabízené činnosti 
 
Domov poskytuje klientům ubytování v zařízených pokojích. Je možné doplnění 
vybavení vlastním křeslem, televizorem a drobnými dekorativními předměty. Cena za 
ubytování je uváděna v uzavírané smlouvě a v této ceně jsou zahrnuty energie, úklid 
a praní. 
 
Stravování zajišťuje kuchyně 4x denně (snídaně, oběd, odpolední svačina, večeře) 
ve třech dietách. Součástí je celodenní pitný režim. Třikrát v týdnu je nabízen výběr 
snídaní, obědů nebo večeří. Domov je schopen poskytovat dietní stravu (normální, 
diabetickou, šetřící), kterou je možno upravit podle zdravotního stavu klienta, včetně 
výživy sondou. 
 
Úkony péče jsou nasmlouvány individuálně podle potřeb klientů. Přijetím klienta do 
zařízení začíná adaptační fáze zaměřena především na zvládnutí adaptace na nové 
sociální prostředí. Součástí adaptační fáze a následujícího průběhu služby je 
individuální plánování, které vychází ze schopností a dovedností klienta. Smyslem je 
podpora klienta, která vede alespoň k udržení jeho schopností a maximální možné  
nezávislosti. Proces individuálního plánování probíhá vždy za účasti klienta a jeho 
důvěrníka (klíčový pracovník). Důvěrníci jsou metodicky vedeni sociálními 
pracovnicemi. Vždy se jedná o týmovou spolupráci všech pracovníků v přímé péči. 
Při sestavování individuálního plánu klient podle možností formuluje své potřeby, 
přání a očekávání. O průběhu individuálního plánování je vedena dokumentace. 
 
Sociálně zdravotní úsek zabezpečuje klientům přímou obslužnou ošetřovatelskou 
péči a péči zdravotní a rehabilitační. Tuto péči zajišťuje tým odborných pracovníků 
sociální péče a tým zdravotnických profesí. Lékařskou péči může zabezpečit 
praktický lékař v blízkém okolí, který v Domově pravidelně vykonává návštěvní 
službu.  
 
Sociální pracovnice na samostatném sociálním úseku poskytují veškeré potřebné 
sociální služby a poradenství.  
 
Domov nabízí svým klientům pravidelné zájmové a aktivizační činnosti: hudební 
setkávání, výtvarné techniky, kondiční cvičení, léčebný tělocvik, paměťové hry, 
canisterapii, felinoterapii, bohoslužby aj. Pořádáme také různá kulturní vystoupení 
(vystoupení dětí z mateřských škol, základních škol, taneční skupiny, ples, 
přednášky, tematické besedy) a krátké výlety a zájezdy do blízkého okolí (ZOO 
Ostrava, Jodová sanatoria Klimkovice aj.) 
 
V případě zájmu nabízíme klientům kontakty s dobrovolníky. Dobrovolnickou činnost 
organizuje především Dobrovolnické centrum Adra. 
 
Domov nabízí klientům zvlášť placené služby – fakultativní činnosti. Poskytování 
fakultativních činností je dohodnuto ve smlouvě. K těmto činnostem patří například 
doprovod klienta na jeho žádost, drobné opravy osobních oděvů, použití služebního 
vozidla apod. Přesný rozsah nabídky a cen jsou uvedeny v platném sazebníku 
úhrad. 
 
Rovněž zprostředkováváme jiné služby – např. pedikúru, holiče a kadeřnici. 
6. Jednání se zájemci o službu 
 
Smyslem jednání se zájemci o sociální službu je seznámit zájemce s podmínkami 
poskytování sociální služby v Domově pro seniory Iris, Ostrava - Mariánské Hory, 
příspěvkové organizaci (dále jen Domov), projednat jeho očekávání a osobní cíle a 
sdělit, zda poskytovaná sociální služba může tato očekávání naplnit.  
 
Jednáním se zájemcem o sociální službu je pověřena sociální pracovnice pro jednání 
se zájemcem, která je zodpovědná za řádné informování zájemce o možnostech a 
podmínkách poskytování sociální služby. Sociální pracovnice poskytuje základní 
sociální poradenství při řešení nepříznivé sociální situace zájemce. Poradenství je 
rovněž poskytováno zájemcům, kteří nespadají do cílové skupiny Domova.  
 
Základní informace o Domově může zájemce získat:  
 
osobně v zařízení od pověřené sociální pracovnice ve stanovených  
 
úředních hodinách, jinak po předchozí domluvě 
 
na dnech otevřených dveří, které se konají každou první středu v měsíci, 
 
telefonicky, 
 
z informačního letáku, 
 
na webových stránkách Domova – www.iris-ostrava.cz, 
 
e-mailem.  
 
Zájemce (zákonný zástupce, případně osoba blízká) vyplní „Žádost o přijetí do 
Domova pro seniory Iris“. V případě potřeby poskytne sociální pracovnice zájemci 
pomoc při vyplňování žádosti.  
Součástí žádosti je vyjádření registrujícího praktického lékaře.  
 
Tiskopisy žádosti jsou k dispozici:  
 u sociálních pracovnic, 
 na vrátnici, 
 na webových stránkách www.iris-ostrava.cz. 
 
Žádost může být do Domova doručena osobně, poštou, případně elektronicky na 
adresu info@iris-ostrava.cz nebo stejskalova@iris-ostrava.cz. Po doručení žádosti ji 
pověřená sociální pracovnice zapíše do „Evidence došlých žádostí“.  
 
V případě, že zájemce neodpovídá cílové skupině, je mu žádost vrácena a o důvodu 
odmítnutí je písemně informován.  
 
Domov může odmítnout uzavřít smlouvu o poskytování sociální služby se zájemcem 
jen v zákonných případech: 
 
 
Domov neposkytuje službu, o kterou zájemce žádá,  
 
zdravotní stav zájemce vylučuje poskytnutí sociální služby: 
 zdravotní 
stav 
zájemce 
vyžaduje 
poskytnutí 
ústavní 
péče 
ve 
zdravotnickém zařízení, 
 zájemce není schopen pobytu v zařízení sociálních služeb z důvodu 
akutní infekční nemoci, 
 chování zájemce by z důvodu duševní poruchy závažným způsobem 
narušovalo kolektivní soužití, 
 
zájemci, který žádá o poskytnutí sociální služby, vypověděl poskytovatel 
v době kratší než 6 měsíců před touto žádostí smlouvu o poskytnutí téže 
sociální služby z důvodu porušování povinností vyplývajících ze smlouvy, 
 
Domov nemá dostatečnou kapacitu k poskytnutí sociální služby (v tomto 
případě je žádost zařazena do evidence zájemců o službu). 
 
V případě uvolnění místa v Domově rozhoduje o přijetí nového klienta komise. 
Z jednání komise je pořízen zápis, který obsahuje jmenný seznam vybraných 
zájemců.  Pověřená sociální pracovnice kontaktuje vybraného zájemce a informuje 
ho o možnosti zahájení poskytování sociální služby. Konkrétní den nástupu je 
domluven zpravidla do 10 dnů ode dne oznámení o možnosti zahájit poskytování 
sociální služby. 
 
 
7. Způsob uzavírání smlouvy 
 
V průběhu jednání se zájemcem o službu je budoucí klient informován o nutnosti 
smluvního podkladu pro poskytování služby. Návrh smlouvy a Domácí řád jsou 
zájemci zapůjčeny k prostudování na dobu max. 10 dnů. 
 
Všechna jednání o smlouvě jsou vedena srozumitelně, jednotlivé části smlouvy jsou 
postupně projednávány tak, aby budoucí klient pochopil obsah smlouvy v maximálně 
možném rozsahu. S obsahem smlouvy je seznamován také klient, za nějž bude 
smlouvu uzavírat zákonný zástupce. Smlouva je sjednávána individuálně a obsahuje 
současné osobní cíle klienta, stravovací požadavky, datum zahájení poskytování 
služby, velikost pokoje a příslušné oddělení a výši a způsob platby. Konkrétně 
požadované úkony péče jsou sjednávány v číslovaných přílohách ke smlouvě. 
Smlouva je uzavírána vždy písemně a nejpozději v den zahájení poskytování služby. 
 
 
8. Podávání stížností 
 
Informace o možnosti vyjadřovat se ke kvalitě a způsobu poskytování služby dostává 
klient již ve fázi jednání se zájemcem. Informace jsou uvedeny také v Domácím řádu. 
V průběhu služby s klientem opakovaně o problematice stížností hovoří důvěrník. 
Informace o možnosti podat podnět nebo stížnost jsou dostupné na nástěnkách 
jednotlivých oddělení, v kanceláři sociálních pracovníků a jsou vyvěšeny u schránky 
důvěry. Stížnost může být podána písemně, ústně, telefonicky, elektronicky, může 
být podepsaná nebo anonymní. Anonymní stížnost je možné vhodit do pevné 
schránky důvěry, která je jedenkrát týdně vybírána a rovněž je možné využít 
přenosnou schránku důvěry. Stížnost může podat kdokoliv, pokud není spokojen se 
způsobem poskytování služby (klient, rodina, dobrovolník). Stěžovateli, je zaručena 
objektivita posouzení a organizace také zaručuje, že stížnost nebude mít žádný vliv 
na chování zaměstnanců ke stěžovateli.  
Pro podávání a vyřizování stížnosti jsou vypracována podrobná vnitřní pravidla 
přijaté stížnosti a podněty jsou evidovány na sociálním úseku, Pověřená sociální 
pracovnice informuje neprodleně ředitele, který konkrétním prošetřením pověřuje 
kompetentního zaměstnance. O výsledku šetření je ředitel informován, v případě 
oprávněné stížnosti stanovuje ředitel nápravná opatření. O výsledku šetření stížnosti 
je stěžovatel informován písemně, osobním dopisem ředitele nejpozději do 30 dnů 
od podání. U anonymních stížností je výsledek šetření vyvěšen. 
Proti způsobu vyřízení své stížnosti nebo na nevyřízení své stížnosti se klienti mohou 
odvolat k následujícím institucím: Magistrát města Ostravy, odbor sociálních věcí, 
školství, sportu a volnočasových aktivit, Krajský úřad Moravskoslezského kraje, 
odbor sociálních věcí, Veřejný ochránce práv nebo Český helsinský výbor. 
