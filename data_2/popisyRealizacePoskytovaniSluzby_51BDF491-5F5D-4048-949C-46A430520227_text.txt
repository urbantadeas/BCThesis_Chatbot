 
SENIOR RESIDENCE TERASY-domov pro seniory 
Popis realizace sociální služby 
 
Údaje o poskytované sociální službě:  
Adresa: Sokolovská 1099/80, Plzeň-Bolevec 323 00 
Název poskytovatele: Senior residence Terasy z.ú., Sokolovská 1099/80, Plzeň-Bolevec 323 00 
Právní subjektivita: ústav, IČ: 265 17 621 
 
Kontakt: 373 302 300 
E-mail: socialni@residenceterasy.cz 
Webové stránky: https://www.residenceterasy.cz/ 
 
Komu je služba určena:  
Mobilním a imobilním seniorům od 65 let věku, kteří jsou závislí na pomoci jiné fyzické osoby 
v takové míře, kterou není možné zabezpečit v jejich přirozeném prostředí s pomocí rodiny nebo 
terénních služeb. 
 
Poslání sociální služby (programu): 
Posláním sociální služby je vytvořit pro obyvatele Senior residence Terasy prostředí velmi podobné 
domácí atmosféře. K uživatelům je uplatňován individuální přístup. Snahou domova je motivovat 
obyvatele k aktivitě a rozvíjet jejich přirozené vazby na rodinu a přátele. 
Cílem je vytvořit pro obyvatele takové prostředí a podmínky, aby prožili plnohodnotný život důstojně 
a spokojeně a aby se cítili skutečně jako doma. A co víc: domov pro seniory je velmi dobře vybaven 
a má odborně kvalifikovaný tým.  
 
Stručná charakteristika poskytované služby:  
Kvalifikovaný tým pracovníků zajišťuje službu domova pro seniory nepřetržitě 24 hodin denně. 
Domov pořádá pro své obyvatele velké množství společenských a kulturních akcí, používá moderní 
koncepty péče a množství terapií. Ubytování pro 52 seniorů nabízí převážně ve velkých 
dvoulůžkových pokojích s předsíní a s vlastním sociálním zařízením. Všechny pokoje jsou vybaveny 
nábytkem a nadstandardními polohovacími lůžky, která jsou vhodná i pro dlouhodobý pobyt klientů 
na lůžku. Domov vaří ve vlastní kuchyni, nabízí nutričně bohatou a pestrou stravu. Od března 2017 
je držitelem nejvyššího ocenění v systému hodnocení Značka kvality v sociálních službách. 
 
Praktické informace:  
Domov je umístěn v klidné plzeňské části Bolevec, má vlastní parkoviště, je dobře dostupný tramvají 
č. 4 a autobusy č. 33 a 40. Celý areál je bezbariérový, včetně přístupu na terasy a do zahrady 
parkového typu. Velké společné prostory i útulná zákoutí nabízí široké spektrum využití pro seniory 
i jejich rodiny. 
 
Finanční náročnost:  
Uživatel služby platí úhradu za ubytování a stravu. Aktuální informace jsou uvedeny na webové 
stránce https://www.residenceterasy.cz/pro-zajemce. Péče je hrazena z příspěvku na péči v přiznané 
výši. 
