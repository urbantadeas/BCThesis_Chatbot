1 
 
 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 1.2.2018 
 
Název poskytovatele 
Domov pro seniory Soběsuky, příspěvková organizace 
Název služby 
Domovy pro seniory 
§ 
49 
Působnost služby 
regionální 
1. Veřejný závazek 
a. Poslání  
 
Posláním Domova pro seniory Soběsuky je poskytnout pobytové služby, podporu, pomoc a péči 
(sociální, ošetřovatelskou) osobám, které patří do cílové skupiny. 
Usilujeme o zvyšování kvality života uživatelů. Podporujeme je k soběstačnosti a pomáháme 
prožít důstojný život v klidném prostředí. 
 
 
b. Cíle 
            
            Trvalé cíle 
 Zajištění podmínek pro udržení schopností a dovedností uživatelů  
 Zvyšování odbornosti personálu – absolvování odborných kurzů  
 Zkvalitnění prostředí domova    
 
 
c. Cílová skupina (okruh osob, pro které je služba určena a pro které určena není) 
 
Cílovou skupinou jsou senioři od 65 roků, kteří mají sníženou soběstačnost, zejména z důvodu 
věku, zdravotního stavu, jejichž situace vyžaduje pravidelnou podporu, pomoc a péči jiné fyzické 
osoby a stálou službu odborného personálu. 
 
Smlouvu o poskytování služby nemůžeme uzavřít, jestliže: 
1. pokud neposkytujeme službu, kterou zájemce žádá, 
2. pokud zdravotní stav vylučuje poskytnutí pobytové služby (dle § 36 Vyhlášky 505/2006 
Sb.), tj., 
 vyžaduje poskytnutí ústavní péče ve zdravotnickém zařízení a trvalé odborné 
ošetřování, 
 senior trpí infekční a parazitární chorobou a může být zdrojem onemocnění, 
 senior s duševní poruchou nebo psychózou ohrožuje sebe nebo své okolí a narušuje 
závažným způsobem kolektivní soužití, 
3. je naplněna kapacita zařízení, 
4. žadatel nespadá do cílové skupiny, které je naše služba poskytována, 
5. nemůžeme naplnit osobní cíle a potřeby zájemců, 
6. senior trpí chronickým alkoholismem nebo jinou závažnou toxikomanií, 
7. senior trpí demencemi a Alzheimerovou chorobou (není stabilizován nebo se nachází 
ve střední a těžší fázi onemocnění). 
2 
 
Co nemůžeme poskytnout: 
 Není v našich silách poskytnout uživateli osobního pracovníka na 24 hodin  
 Není možné si vzít s sebou do domova zvířata  
 V budově není vyhrazený prostor pro kuřáky  
 Návštěvám nejsme schopni zajistit přenocování v našem zařízení 
 
 
d. Zásady poskytování sociální služby 
 
 dodržovat lidská práva a základní svobody osob  
 respektovat individuálně určené potřeby uživatelů – uplatňování vlastní vůle (jejich 
přání a požadavky)  
 zachovávat diskrétnost při poskytování služby (závazek mlčenlivosti)  
 posilovat sociální začleňování uživatelů (možnost pobytu mimo zařízení, návštěvy 
možné kdykoliv, možnost účasti na akcích mimo zařízení)  
 aktivním působením podporovat uživatele k samostatnosti (nabízíme aktivity a činnosti, 
respektujeme volbu uživatele)  
 poskytovat bezpečné služby (bezbariérové prostředí, stálá přítomnost zdravotnického 
personálu, používání speciálního zařízení pro imobilní uživatele)  
 
2. Jednání se zájemcem o službu, vstup uživatele do služby 
Informace poskytujeme zájemcům obvykle osobně, telefonicky, e-mailem. Zájemce získává tyto 
základní informace: 
 jak a kde si vyzvednout žádost o přijetí do domova 
 s kým lze jednat o podmínkách nástupu do zařízení 
 jaká je nabídka služeb 
 kontakty na pověřené pracovníky 
 pracovní doba pověřených pracovníků 
Tyto informace poskytují všichni zaměstnanci organizace.  
 
Jednání se zájemcem se může uskutečnit po vzájemné domluvě: 
- 
v Domově pro seniory Soběsuky 
- 
v domácnosti zájemce 
- 
ve zdravotnickém zařízení 
- 
na jiném místě dle přání zájemce  
Jednání se účastní zájemce a osoby, které si zvolí, v případě zplnomocnění jiná osoba, sociální 
pracovnice (zastupuje ředitelka). 
 
V průběhu dalšího kontaktu se obě strany domluví na dalším postupu:  
- 
na termínu schůzky, při které se zjišťuje, zda trvá zájem o nabízené služby a co bude 
následovat dál  
- 
zda je nutné poskytnout zájemci čas na rozmyšlenou a jak dojde k dalšímu kontaktu 
- 
zájemce si vyzvedne žádost o přijetí 
 
 
3 
 
Žadatel vyplní žádost o přijetí do Domova pro seniory Soběsuky, kterou obdrží v zařízení nebo si 
stáhne z webových stránek domova. Žádost můžeme zaslat poštou. Žadatel doplní žádost aktuální 
lékařskou zprávou, rozhodnutím o přiznání příspěvku na péči (pokud byl přiznán). Schopnost 
pobytu v zařízení vyhodnocuje smluvní lékař, který písemně na žádosti potvrdí, jestli je žadatel 
schopen nebo neschopen pobytu v zařízení. 
Po doručení žádosti do domova obdrží zájemce písemné vyrozumění o jejím přijetí do 30 dnů 
ode dne doručení žádosti. 
Od podání žádosti probíhá upřesňování informací. Většinou telefonicky nebo písemně jsou 
doplňovány potřebné údaje (přiznání příspěvku na péči). 
Po uvolnění místa jsou osloveni zájemci, jejichž žádost je vedena v evidenci zájemců o službu. 
Sociální pracovník a zájemce se dohodnou na postupu a způsobu osobního jednání.  
V této fází na domluvené schůzce ověřuje sociální pracovnice zájemcovu sociální situaci, zjišťuje 
jeho požadavky, přání, potřeby a osobní cíl. 
V případě zájmu o prohlídku zařízení provede sociální pracovnice zájemce postupně celým 
domovem. 
 
Přijímání zájemců  
 
O přijetí do Domova pro seniory Soběsuky rozhoduje pracovní skupina složená z ředitelky, 
vedoucí sestry, sociální pracovnice. Tato skupina rozhoduje v případě uvolnění místa pro pobyt 
výběrem z žádostí vedených v evidenci, které jsou žadatelem označeny jako naléhavé na základě 
kritérií pro výběr žadatelů.  
Vybraný žadatel je kontaktován a vyzván k nástupu do domova v době do 7 dní.  
Při jednání je informován o tom, co je třeba přinést v den nástupu s sebou.  
Před přijetím vyžadujeme aktuální lékařskou zprávu, která není starší než 1 měsíc. 
Sociální pracovnice si ověřuje osobní cíl a rozsah podpory, které budou stanoveny ve smlouvě 
o poskytování služby.  
Při nástupu do domova je zájemce při osobním jednání vždy seznámen s obsahem smlouvy 
a všemi jejími přílohami.  Před podpisem smlouvy je její obsah se zájemcem podrobně probrán a je 
mu ponechán čas na prostudování uzavírané smlouvy.  
V den nástupu podepíše uživatel smlouvu o poskytování služby. S obsahem, náležitostmi smlouvy 
a s jejími přílohami seznámí klienta sociální pracovnice.  Uživateli je představen jeho klíčový 
pracovník, který ho zejména v prvních dnech a týdnech podporuje při procesu zabydlování se 
a seznamování s chodem domova. 
 
3. Popis služby 
a. Naplnění základních činností ze zákona 
Mezi základní činnosti naší organizace patří činnosti vymezené § 35 zákona 108/2006 Sb., 
o sociálních 
službách. 
Uživatelům 
nabízíme 
celoroční 
ubytování 
v jednolůžkových 
a dvoulůžkových pokojích se samostatným sociálním zařízením. Úklid, praní, drobné opravy 
osobního prádla jsou již zahrnuty v úhradě za služby. Denně je připravována dle platných norem 
a včetně diet ordinovaných lékařem strava pro uživatele. Ta je podávána v jídelně v přízemí a na 
pokojích v individuálních případech. Při nepřítomnosti v domově si uživatel může odhlásit denní 
stravu a jednotlivá jídla. 
Pracovníci domova zajišťují pomoc při zvládání běžných úkonů péče o vlastní osobu, pomoc 
při osobní hygieně, volnočasové a aktivizační činnosti, sociálně terapeutické činnosti, zajišťují 
podporu a pomoc při využívání běžně dostupných služeb a informačních zdrojů, zajišťují nácvik 
4 
 
k upevňování motorických, psychických a sociálních schopností a dovedností, pomoc při obnovení 
nebo upevnění kontaktu s přirozeným sociálním prostředím, pomoc při uplatňování práv, 
oprávněných zájmů a při obstarávání osobních záležitostí.  
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Služba je poskytována 24 hodin denně. Je zajišťována kvalifikovanými pracovníky. 
Pravidla poskytování služby jsou uvedena ve vnitřních směrnicích organizace a v Domácím řádu, 
který je veřejně přístupný na vývěsce v hale domova a na webových stránkách. 
V budově je zákaz kouření. 
 
c. Metody práce, plánování služby 
Metody práce s uživatelem: 
 práce se skupinou 
 práce s jednotlivcem 
  pozorování, vedení rozhovoru 
  plánování sociální služby, plnění individuálního plánu a dosahování osobních cílů uživatelů 
 
V rámci jednání se zájemcem o službu a při tvoření smlouvy o poskytování sociální služby je 
uživatel tím, kdo si sám aktivně stanovuje rozsah poskytovaných služeb a vyjadřuje svoje 
očekávání a osobní cíl. Tento svůj cíl i rozsah požadovaných služeb muže kdykoli změnit, 
přehodnotit, přeformulovat.
Osobní cíle jsou formulovány, realizovány a následně vyhodnocovány ve spolupráci klienta 
a klíčového pracovníka v termínu 3 až 6 měsíců, v případě potřeby ihned. 
Veškeré dokumenty, týkající se zájemců i uživatelů sociální služby, jsou ukládány do sociální 
dokumentace každého uživatele, která je řádně zabezpečena tak, aby k ní neměl, kromě 
pověřených pracovníků, nikdo jiný přístup. 
Organizace spolupracuje průběžně s rodinou, známými či příbuznými, pokud o to uživatel projeví 
zájem. 
Organizace spolupracuje s výborem obyvatel, který tlumočí zejména obecné potřeby a požadavky 
ostatních uživatelů sociální služby. 
Uživatelé jsou průběžně motivováni k maximální možné soběstačnosti (pokud jsou alespoň trochu 
schopni) za pomoci a podpory pracovníků. Jsou podporováni ke zvládání péče o vlastní osobu 
a podporováni, aby co nejvíce využívali běžně dostupné veřejné služby. V případě potřeby odvoz 
autem na úřady, k lékaři a do obchodu zařizuje organizace.  
 
 
d. Pravidla pro vyřizování stížností 
Domov pro seniory Soběsuky má zpracovaný vnitřní předpis – směrnici Podávání a vyřizování 
stížností, kde je přesně popsán způsob pro podávání a vyřizování stížností. 
V jednoduché a srozumitelné formě jsou na nástěnce vyvěšeny základní instrukce, jakým způsobem lze 
podávat stížnosti (ústně, písemně, telefonicky, e -mailem, anonymně), kdo, kdy a kde je přijímá a kdo 
stížnost bude vyřizovat a do jakého termínu musí stěžovatel obdržet odpověď. 
Současně jsou uživatelé informováni, k jakým dalším institucím (s uvedenými adresami a telefonními 
čísly) mohou podat svoji stížnost, pokud nebudou s odpovědí spokojeni. 
V budově je umístěna schránka na anonymní stížnosti. 
Pracovníci poskytovatele vnímají každou stížnost jako podnět ke zkvalitnění své práce. Jsou si vědomi 
toho, že stěžovatel nesmí být za svoji stížnost žádným způsobem znevýhodněn oproti ostatním 
uživatelům přístupem pracovníků. 
 
 
 
5 
 
e. Pravidla pro ukončení služby 
Ukončení poskytování služby končí úmrtím uživatele, jeho odchodem do přirozeného sociálního 
prostředí či jiného zařízení sociálních služeb. 
Ukončení služby ze strany poskytovatele je možné pouze z důvodu vymezených ve smlouvě 
o poskytování sociální služby. 
 
 
f. Úhrady za služby, spoluúčast osoby blízké na úhradě 
Výše úhrad je uvedena v ceníku, který vychází z platné legislativy (zákon č. 108/2006 Sb. a vyhl. 
č. 505/2006 Sb., v platném znění). Popis úhrad za pobyt a poskytované služby je stanoven ve smlouvě 
o poskytování sociální služby. Současně je ceník vyvěšen na webových stránkách poskytovatele, 
na nástěnce u jídelny, u vchodu budovy, je k dispozici kterémukoli zájemci, který o něj požádá.  
V případě, že by uživateli po úhradě za pobyt nezůstalo z jeho příjmu 15%, je zahájeno jednání 
s kontaktní osobou uvedenou ve smlouvě o poskytování služby o finanční spoluúčasti na úhradě 
za pobyt. 
 
 
g. Další doplňující informace 
                                   / 
 
4. Fakultativní služby (jsou-li poskytovány) 
Součástí smlouvy o poskytování sociální služby je i seznam fakultativních činností, které nejsou 
zahrnuty v úhradách od uživatelů. Tyto služby si uživatelé hradí ze svých prostředků zpětně 
za uplynulý měsíc. Jedná se o využívání vlastního televizního,  rozhlasového přijímače, lednice 
a kopírování.  
5. Prostory, materiální a technické vybavení (bezbariérovost) 
Domov pro seniory Soběsuky,  příspěvková organizace  se nachází v podhůří Drahanské vrchoviny, 
10 km západně od města Prostějov. Zřizovatelem organizace je Město Plumlov. Zařízení bylo 
postaveno v r. 2001 v místní části Soběsuky na „ zelené louce“. Provoz byl zahájen 2.1.2002. Objekt 
domova je třípodlažní. K domovu patří další prostory (odpočinková zóna, parkoviště). Domov je 
obklopen krásnou zelení, která nabízí uživatelům  vycházky a pobyt v přírodě, pozorování ptactva 
a zvěře, kteří žijí v okolí. Předností našeho zařízení je také klidné prostředí venkovského života. 
V domově je 20 dvoulůžkových a 15 jednolůžkových pokojů. 
 
Organizace podle potřeb klientů nakupuje vybavení, které splňuje jejich požadavky. Je inovováno 
vybavení obytného prostoru - nábytek, lůžka nebo pomůcky pro naplňování individuálních plánů. 
Jsou vybaveny nebo vybavovány místnosti pro trávení volného času. 
  
Organizace podle potřeb klientů zajišťuje technické podmínky pro poskytování sociálních služeb. 
Je zajištěna bezbariérovost celého objektu.  
 
 
 
Zpracovala:  Bc. Jana Vaverková, sociální          
                        pracovnice 
Schválila:     PhDr.  Yvona Andělová, ředitelka 
Dne:  31.01.2018 
 
Dne:  31.01.2018 
 
