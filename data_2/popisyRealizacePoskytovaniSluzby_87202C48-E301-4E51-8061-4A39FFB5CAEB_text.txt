 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
Popis realizace poskytování sociálních služeb 
 
Název poskytovatele 
Domov pro seniory Chodov 
Druh služby 
Identifikátor 
domov pro seniory 
5491825 
Forma služby 
pobytová 
Název zařízení a místo 
poskytování 
Domov pro seniory Chodov 
 
Pracoviště Praha: Donovalská 2222/31, 149 00 Praha 4 - Chodov 
 
Pracoviště Pyšely: náměstí T. G. Masaryka 1, 251 67 Pyšely 
 
Cílová skupina  
 
Domov pro seniory Chodov (dále jen DS Chodov nebo Domov) nabízí své služby zejména 
občanům hlavního města Prahy, kteří mají sníženou soběstačnost především z důvodu věku, 
pro vysoký věk, sociální důvody a změny ve zdravotním stavu nemohou nadále zůstat ve svém 
přirozeném prostředí.  
 
Posláním Domova je prostřednictvím pobytové služby zabezpečit seniorům bezpečné 
a příjemné prostředí s odbornou péčí, ve kterém z důvodu snížené soběstačnosti, pro vysoký 
věk, sociální důvody a změny ve zdravotním stavu nemohou nadále zůstat. 
 
Služby jsou určené seniorům od 51 let. Pro nové klienty je věková kategorie od 65 let (mladší 
senioři 65–80 let, starší senioři nad 80 let). Jedná se o pobytovou sociální službu domov 
pro seniory podle zákona č. 108/2006 Sb. DS Chodov může neposkytnout služby osobám 
v případech uvedených dle § 91 ods. 3 zákona č. 108/2006 Sb., o sociálních službách.   
Každá žádost je vždy posuzována individuálně. 
 
Domov je zcela bezbariérový a jeho kapacita je 295 osob. Služba je poskytována na dvou 
místech poskytování, a to v Praze (260 lůžek) a v Pyšelích (35 lůžek). 
 
Cílem Domova je být domovem otevřeným a vstřícným. I přes velikost zařízení jsou služby 
poskytovány kvalitně podle potřeb a přání klientů a zachovává se individuální přístup zaměřený 
na člověka. Specifikou Domova je poskytování služby pro seniory neslyšící a pro seniory 
po cévních mozkových příhodách a jiných mozkových onemocnění.  
 
Cíle DS Chodov: 
1. Podpora a péče v Domově vychází z respektu k jedinečnosti klienta.  
2. Rodina je partnerem pro poskytovatele sociálních služeb DS Chodov „Umístěním 
do Domova to nekončí“. 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
3. Rozšíření aktivit pro specifické skupiny klientů zamezuje sociální izolaci obyvatel 
Domova se specifickými potřebami.  
4. Paliativní péče umožňuje důstojné dožití klientů v Domově. 
5. Otevřenost k veřejnosti a místní komunitě zamezuje stigmatizaci služby. 
 
Jednání se zájemcem o službu, vstup uživatele do služby 
V případě zájmu o poskytnutí sociální služby v DS Chodov je možné si telefonicky nebo e-mailem 
domluvit schůzku se sociální pracovnicí, při které budou žadateli předány základní informace 
o poskytované službě, provedena prohlídka zařízení a poskytnuty potřebné formuláře. 
Informace o zařízení včetně příslušných formulářů je také možné získat na webových stránkách 
www.seniordomov.cz nebo si formuláře vyzvednout přímo na recepci Domova. Vyplněné 
formuláře lze doručit poštou nebo osobně na sekretariát Domova. Po přijetí formulářů je 
dokumentům dáno číslo jednací a předáno sociální pracovnici, která se zaměřuje na místo 
bydliště, věk a další důležité aspekty. Danou žádost zařadí do systému. Následně probíhá 
sociální šetření, kterého se účastní sociální pracovnice a pracovník se zdravotnickým vzděláním. 
V rámci tohoto šetření se pracovníci zaměřují na bližší informace o uchazeči. Na základě 
získaných informací je žádost obodována a předložena na komisi k přijetí. Dle zhodnocení je po 
této komisi žádost zařazena nebo nezařazena do pořadníku. O všech krocích a výsledcích je 
žadatel/uchazeč/zájemce průběžně písemně informován. 
Na základě volných ubytovacích kapacit v Domově je se zájemcem domluven termín nástupu 
a podepsána Smlouva o poskytnutí služby. Při jednání se žadatelem/uchazečem/zájemcem o 
službu jsou uplatňovány zásady vlídného, milého a příjemného vystupování pracovníků, získání 
důvěry, dostatek času na vyslechnutí důvodů žadatele/uchazeče/zájemce o službu, respekt a 
podpora vlastního vyjádření žadatele/uchazeče/zájemce o službu, posouzení slučitelnosti 
nabídky služby a potřeb žadatele/uchazeče/zájemce, dostatek času na rozhodnutí pro obě 
strany. 
Všech setkání (informační schůzka, sociální šetření) se mohou také účastnit další osoby 
(především pak rodina/blízké osoby žadatele nebo opatrovník, popř. osoby s podpůrnými 
opatřeními při narušení schopnosti zletilého právně jednat, nebo klientem osoba pověřená 
na základě platné legislativy za klienta jednat).  
Klient do služby DS Chodov vstupuje po vzájemné dohodě obou stran a podepsáním Smlouvy 
o poskytnutí sociální služby s dalšími souvisejícími dokumenty. Před samotným podpisem 
smlouvy probíhá malá informační schůzka, na které je vše pro klienta srozumitelnou formou 
vysvětleno, jsou předány dokumenty jako Domácí řád, Ceník služeb, Smlouva o poskytnutí 
sociální služby k pročtení, vysvětleny práva a povinnosti, základní předpisy a průběh služby 
(průběh adaptačního procesu po nástupu, tvorba individuálního plánu, plánu péče, popř. 
rizikového plánu).  
Při podpisu Smlouvy o poskytnutí sociální služby je vyjádřen již prvotní cíl klienta, se kterým 
se následně více pracuje v rámci individuálního plánu a plánu péče. 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
Klient nastupuje na lůžko/pokoj, který mu byl předem ukázán a má možnost si jej dovybavit dle 
svého přání (pokud výbava neomezuje vstup pracovníků a poskytování služby a v případě 
vícelůžkového pokoje neomezuje ostatní klienty.  
 
 
Podrobný popis realizace služby  
Služba DS Chodov je poskytována na dvou místech. Prvním pracovištěm je Praha (Donovalská 
2222/31, 149 00 Praha) a druhé pracoviště je ve městě Pyšely (náměstí T. G. Masaryka 1, 251 67 
Pyšely). 
Celková kapacita Domova je 295 míst, jedná se o 104 jednolůžkových, 64 dvoulůžkových a 21 
třílůžkových pokojů (viz bod níže Prostory, materiální a technické vybavení). 
Na obou místech je sociální služba poskytována stejným způsobem, tedy se stejnými pravidly, 
Standardy kvality sociální služby a interními směrnicemi. 
 
Popis realizace služby 
V dnešní době, která nabízí mnoho možností, jak překonávat zdravotní a sociální problémy 
v seniorském věku, je Domov zařízením, které splňuje nejen požadavky kvalitního bydlení, ale 
především se snaží naplňovat nejmodernější trendy podpory směrem k seniorům (např. 
Paliativní péče, Bazální stimulace, Namaste care). Klientům je vedle základních služeb nabízena 
bohatá nabídka kulturních a volnočasových aktivit – např. trénování paměti, kondiční cvičení, 
reminiscenční terapie, keramická, výtvarná a šperkařská tvorba, relaxace, společenské 
a sportovní hry, výlety, různé kulturní vystoupení a besedy s významnými osobnostmi. 
 
Klientům je nepřetržitě poskytována podpora a péče, pomoc při uplatňování práv 
a oprávněných zájmů, zprostředkování kontaktů se společenským prostředím nebo podpora při 
adaptaci, které zajišťují pracovníci přímé obslužné péče, registrované všeobecné sestry, sociální 
pracovníci, aktivizační pracovníci, terapeuti (např. logoped, psychoterapeut, fyzioterapeuti) 
a další pracovníci (jako jsou administrativní pracovníci, pracovníci kuchyně, údržby, prádelny 
nebo recepce). 
 
Po nástupu klienta se pracovníci s klientem seznamují v rámci tříměsíčního adaptačního 
procesu (tento proces dle situace může být i delší). Všechny potřebné informace jsou 
zaznamenávány. Informace, které vychází z životního příběhu klienta, jsou zaznamenávány 
samostatně pro lepší přehlednost a následnou práci. Pracovníci jsou také povinni do stanovené 
doby vytvořit plán péče a individuální plán/cíl. Dle těchto informací s klientem pracují a naplňují 
jeho potřeby a přání. 
 
Základní služby poskytované v DS Chodov jsou: ubytování a celodenní strava; pomoc 
při zvládání běžných úkonů péče o vlastní osobu, kdy se pracovníci řídí tím, jaké všechny úkony 
klient potřebuje v závislosti na výši stupně přiznaného příspěvku na péči a dále podle potřeby 
klienta; zprostředkování kontaktu se společenským prostředím v DS Chodov i mimo něj, 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
zprostředkování účasti na sportovních a společenských akcích mimo Domov, volné využívání PC 
a internetu, předplatné tisku, možnost sledování televizních přijímačů na jednotlivých patrech 
a hale, atd.); aktivizační činnosti (motivace k aktivnímu trávení volného času např. podpora 
při udržování fyzické a psychické kondice); pomoc při uplatňování práv a oprávněných zájmů 
a při obstarávání osobních záležitostí klientů, např. podpora při zprostředkování kontaktu 
s úřady (občanské průkazy, příspěvek na péči), základní poradenství o poskytovaných sociálních 
službách v okolí DS Chodov apod.; zdravotně ošetřovatelská péče (DS Chodov není 
registrovaným poskytovatelem odborné zdravotní péče, a proto není jeho povinností zajišťovat 
pravidelnou lékařskou péči); pomoc a podpora při adaptaci klienta. 
 
V Domově nabízíme široký výběr z nejrůznějších aktivit, které probíhají individuálně nebo 
skupinově na jednotlivých patrech nebo ve společných prostorech. Jedná se o biblioterapii, 
zpívání pro radost, individuální muzikohraní, individuální práce u lůžka (čtení, povídání, hry, 
trénink paměti), keramická dílna, kondiční cvičení, kulturní vystoupení, přednášky výtvarná 
dílna, pomoc při práci s počítačem, poslech klasické hudby, individuální procházky po okolí, 
promítání filmů, reminiscence, setkání výboru obyvatel a stravovací komise, společenské hry, 
sportovní hry, trénování paměti, kulinářství, výlety, animoterapie, cestovatelské odpoledne, 
vědecko-technický klub nebo akademie třetího věku.  
Dále klienti mohou využít cukrárnu, zakoupit interní časopis Listy z Domova, kavárnu 
s občerstvením, kapli (bohoslužby katolické, husitské nebo evangelické církve), městskou 
Knihovnu (možnost půjčení knih, četba časopisů, společenské hry), pastorační službu u lůžka, 
posezení na zahradě, v atriu nebo sadu, společenskou místnost (reminiscenční koutek, 
odpočinková zóna), cvičební stroje na zahradě, klubovnu, čítárnu nebo tělocvičnu. 
Domov také pořádá promítání filmů, hudební a taneční vystoupení, přednášky na nejrůznější 
témata, procházky po okolí a fakultativní výlety. Přednášky jsou otevřené jak pro zájemce z řad 
Domova, tak i pro klienty z okolních zařízení, osoby blízké a širokou veřejnost. 
 
Pravidelně dochází k ověření spokojenosti klientů, rodin/osob blízkých a zaměstnanců v rámci 
hodnocení kvality. Zákonnou povinností poskytovatele sociálních služeb je monitoring 
a pravidelné hodnocení kvality. K tomu slouží každoroční průzkum spokojenosti klientů a také 
jejich rodinných příslušníků formou dotazníků a anket (v průběhu roku), které následně 
zpracováváme, výstupy publikujeme v interním časopise Listy z Domova a zařazujeme do cílů 
na další rok. 
Po celém areálu DS Chodov jsou umístěny schránky důvěry, kam mají klienti možnost napsat 
anonymně svůj poznatek, pochvalu nebo stížnost. Pro imobilní klienty je zřízena tzv. mobilní 
schránka, která je přenosná a pravidelně je nechávána na pokojích, kam klienti mohou umístit 
svůj vzkaz. 
Kvalitu rovněž hodnotí zaměstnanci v ročním sebehodnotícím dotazníku (popř. malých 
anketách v průběhu roku). Výstupy z tohoto hodnocení se také zapracovávají do cílů rozvoje 
služeb. 
 
V Domově je klientům zajištěno celodenní stravování ve formě snídaně, obědů a večeře. Klienti 
mají na výběr ze dvou druhů obědů a večeří. Strava se podává v hlavní jídelně a v malých 
jídelnách na jednotlivých patrech. V případě zájmů a zhoršeného zdravotního stavu je možné 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
podávání stravy přímo na pokoji klienta. Strava je přizpůsobena jednotlivým dietám a její složení 
sleduje a hodnotí nutriční terapeutka. 
  
Praní a drobné opravy prádla klientů zajišťují pracovníci prádelny.  
 
Opravy na pokojích a jiné technické zabezpečení zajišťují pracovníci údržby. 
 
 
Metody práce 
Při poskytování služby klientům se pracovníci řídí těmito zásadami: dodržování lidských práv 
a svobod; respektování potřeb klientů DS Chodov a jejich soukromí; srozumitelné a otevřené 
jednání s klienty; přístup ke všem klientům individuálně dle jejich přání a požadavků; zajišťování 
odbornosti poskytovaných služeb; podpora vzdělávání personálu DS Chodov; naplňování 
poslání a cílů organizace; zvyšování kvality poskytované služby; vytváření podmínek pro pocit 
bezpečí a jistoty klientů.  
 
Služba je klientům poskytována profesionálně, diskrétně, individuálně, nestranně, partnersky 
a s respektem k vlastnímu rozhodnutí klienta, práv a volby klientů. 
 
Pracovníci respektují soukromí a zachovávají důstojnost klientů, respektují základní lidské 
potřeby jistoty a bezpečí. Podporují aktivní život klientů a pomoc při zhoršení komunikačních 
schopností a ostatních kognitivních funkcí (zrak, sluch…). Pracovníci jsou vstřícní při jednání 
s klientem a podporují mezilidské vztahy. 
 
Poskytovaná služba v DS Chodov je transparentní (možnost užívání informačního systému, 
seznámení budoucích klientů s podmínkami přijetí, se stávajícími klienty, s pracovníky Domova, 
s prostory DS Chodov atd.). 
 
Všichni zaměstnanci se řídí Standardy kvality sociálních služeb, Etickým kodexem a dalšími 
interními dokumenty. 
 
Vyřizování stížností 
Klient, rodinný příslušník/osoba blízká či jiná osoba vstupující do DS Chodov může podat 
stížnost na kvalitu poskytované služby. Stížnosti, podněty a připomínky jsou přijímány pozitivně, 
jako nástroje k sebereflexi a zlepšování kvality služby. Podané stížnosti se evidují a jejich řešení 
je vždy zveřejněno v rámci zápisu z Výboru obyvatel, v interním časopise Listy z Domova nebo 
zaslané přímo stěžovateli.     
 
Klienti DS Chodov jsou o možnosti stěžovat si informováni sociálními pracovníky při nástupu do 
zařízení (viz Smlouva o poskytnutí sociální služby a Domácí řád DS Chodov). Pravidla pro 
podávání a vyřizování stížností jsou ve zjednodušené formě vyvěšeny na nástěnkách 
jednotlivých pater domovů a na webových stránkách zařízení. 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
Stížnost se může podávat v ústní nebo písemné formě, a to každému pracovníkovi DS Chodov 
nebo prostřednictvím schránek důvěry, které jsou pravidelně (min. 1x týdně) kontrolovány. Pro 
imobilní klienty je zařízena tzv. mobilní schránka důvěry. 
 
 
Ukončení služby 
Ukončení služby může být ze strany klienta nebo ze strany poskytovatele a to následovně: 
1. Klient může Smlouvu písemně vypovědět bez udání důvodu. 
• Klient není podáním výpovědi zbaven práv a povinností ze Smlouvy vyplývajících, a to až 
do konce výpovědní lhůty. 
• Klient má právo 14 dnů od doručení výpovědi svou výpověď po dohodě s ředitelkou DS 
Chodov vzít zpět. 
• Klient, opatrovník, popř. osoby s podpůrnými opatřeními při narušení schopnosti 
zletilého právně jednat, nebo klientem osoba pověřená na základě platné legislativy za 
klienta jednat, má povinnost se v den ukončení smlouvy dostavit do DS Chodov 
k vypořádání všech svých závazků vůči zařízení. V tento den bude také provedeno 
předání pokoje.  
 
2. Poskytovatel může Smlouvu písemně vypovědět z těchto důvodů: 
• jestliže klient opakovaně hrubě poruší své povinnosti vyplývající ze Smlouvy 
o poskytování služby; 
• jestliže klient hrubě poruší povinnosti, které mu vyplývají z Domácího řádu DS Chodov 
nebo jiného vnitřního předpisu poskytovatele; 
• pokud došlo k trvalé změně osobních poměrů klienta nebo jeho zdravotního stavu a 
poskytovatel není oprávněn poskytovat sociální a zdravotní služby, které v důsledku této 
změny uživatel potřebuje nebo vyžaduje; 
• pokud se klient bude zdržovat mimo zařízení poskytovatele bez jeho souhlasu po dobu 
více jak 80 kalendářních dnů v průběhu jednoho roku, přičemž do celkové doby pobytu 
mimo zařízení poskytovatele se nezapočítávají dny, po které klient byl hospitalizován 
ve zdravotnickém zařízení. 
 
Výpovědní lhůta činí 30 dní a počíná běžet prvním dnem kalendářního měsíce následujícího 
po kalendářním měsíci, v němž byla tato výpověď doručena (klientovi nebo poskytovateli). Dále 
Smlouva končí úmrtím klienta pobytové sociální služby – smlouva zaniká automaticky ke dni 
úmrtí. 
 
Úhrady za služby 
Ceny jsou koncipovány v souladu s vyhláškou č. 505/2006 Sb., kterou se provádějí některá 
ustanovení zákonu o sociálních službách a v souladu s jejími aktualizacemi. Aktuální ceník je 
k dispozici na https://www.seniordomov.cz/sluzby/cenik-za-ubytovani-a-stravu. 
  
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
Fakultativní služby (jsou-li poskytovány) 
DS Chodov klientům také nabízí možnost dalších služeb, a to v rámci fakultativních služeb, které 
jsou zpoplatněny. Např. kopírování či tisk písemností, tisk fotografií, obstarání nákupu a jiných 
osobních záležitostí apod.  
Viz aktuální ceník na https://www.seniordomov.cz/sluzby/fakultativni-sluzby.  
 
Prostory, materiální a technické vybavení 
Budova Chodov 
 
Budova je tvořena jednotlivými propojenými budovami, které díky svému rozmístění tvoří 
krásné a prostorné atrium. Atrium je zčásti zastřešené a k odpočinku mohou sloužit lavičky. 
Na tyto budovy navazuje další nověji přistavená budova, při které se rozprostírá velká zahrada. 
Celý komplex je bezbariérový.  
Pro lepší orientaci jsou jednotlivé budovy pojmenovány a označeny jako domov A, B a D.  
Ke každému pokoji patří vlastní WC a umyvadlo. Standardní vybavení pokojů: polohovací lůžko 
s lůžkovinami, pojízdný noční stolek, jídelní stůl s židlí nebo křeslem, skříň a signalizační zařízení. 
Na každém patře jsou klientům k dispozici jedna až dvě koupelny s vanou a sprchou. Na domově 
D jsou sprchy navíc součástí jednotlivých pokojů, stejně tak některé pokoje na domově A a B. 
Téměř všechny pokoje mají svůj balkon.  
Na každém patře je společenská místnost s velkoplošnou televizí a odpočinkovým posezením, 
kde mohou klienti trávit svůj volný čas nebo se věnovat různým aktivitám, které připravují 
a koordinují aktivizační pracovnice Domova. Každé patro má společnou kuchyňku, která je 
klientům k dispozici v případě jejich zájmu. K podávání jídla slouží na každém patře malá jídelna.  
 
Ve společných prostorách se nachází velká společenská hala, ve kterém je možno se v průběhu 
dne občerstvit. Vedle haly je pobočka místní knihovna Prahy 11 s knihami nejrůznějších žánrů. 
V Domově je také divadelní sál s vyvýšeným pódiem, kde se promítají filmy, konají se zde různá 
vystoupení a koncerty. 
Ve společných prostorách se dále nachází kaple, reminiscenční místnost nebo hlavní jídelna. 
V Domově se nachází několik odpočinkových koutků, které slouží jak pro klienty, tak pro jejich 
blízké. 
 
Pro klienty se v Domově také nachází ordinace praktického lékaře, která slouží i pro externí 
odborné lékaře, kteří do Domova pravidelně docházejí. Na doporučení praktického lékaře DS 
Chodov je klientům poskytována rehabilitace. 
Součástí Domova je taktéž cukrárna, která je přístupná jak našim klientům a jejich blízkým 
(možnost využití vchodu přímo z chodby Domova), tak široké veřejnosti (samostatný vchod 
z ulice). Klienti dále mohou využívat služeb kadeřnictví, manikúry a pedikúry. 
 
Počet pokojů: 104 jednolůžkových, 54 dvoulůžkových a 16 třílůžkových. Kapacita je 260 míst 
a 174 pokojů. 
 
 
 
 
DOMOV PRO SENIORY CHODOV 
Donovalská 2222/31, 149 00 PRAHA 4 – CHODOV 
 
 
 
Tel.: 267 907 111, DS: btgr7mf, IČ: 70876606, DIČ: CZ70876606 
E-mail: chodov@seniordomov.cz; web: www.seniordomov.cz  
Příspěvková organizace hlavního města Prahy 
 
 
 
Budova Pyšely 
Domov Pyšely je umístěn ve městě Pyšely a nachází se v bývalém zámku z 16. století. Budova 
má tři podlaží, kdy přízemí tvoří provozní zázemí, včetně kuchyně a společná jídelna ze které je 
přímý bezbariérový vstup do parku. 1. a 2. patro je obytné.  
Součástí areálu je rozlehlý park a ovocný sad, kde klienti mohou posedět a strávit volný čas. 
Domov svým klientům nabízí klidnou zámeckou atmosféru díky prostorům, které zůstali 
v původní podobě a jsou volně přístupné všem klientům i jejich rodinám/osobám blízkým. 
Jedná se hlavně o velkou jídelnu pro klienty a vstupní halu. V zámecké věži je zázemí 
pro aktivizaci a terapie.  
Standardní vybavení pokojů: polohovací lůžko s lůžkovinami, pojízdný noční stolek, jídelní stůl 
s židlí nebo křeslem, skříň a signalizační zařízení. Dále je klientům k dispozici na obou patrech 
společné WC a jedna koupelna s vanou a sprchou. Na každém patře klienti využívají 
společenskou místnost s velkoplošnou televizí, popř. i domácím kinem, odpočinkové koutky 
s posezením a kuchyňským koutem. Klientům jsou také k dispozici počítače s přístupem 
k internetu a bezplatné wifi připojení. 
Pravidelně do Domova dochází praktický lékař a další externí odborní lékaři. Na doporučení 
praktického lékaře je klientům poskytována rehabilitace. Klienti dále mohou využívat služeb 
kadeřnictví, manikúry a pedikúry. V malebném městě Pyšely je v docházkové vzdálenosti 
kompletní občanská vybavenost.   
 
Počet pokojů: 10 dvoulůžkových a 5 třílůžkových. Kapacita je 35 míst a 15 pokojů. 
 
 
 
Dne: 
4. 1. 2024 
 
Zpracovala: 
Mgr. Bc. Ilona Veselá 
