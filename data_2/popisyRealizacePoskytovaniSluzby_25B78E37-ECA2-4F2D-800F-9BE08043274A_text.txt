 
Geriatrické centrum Týniště nad Orlicí, 
Turkova 785, 517 21 Týniště nad Orlicí, IČ 42886198 
Tel.: 494 371 380, 494 372 290, e-mail: geriacentrum@gmail.com 
 
1 
 
       
Popis realizace služby v domově pro seniory 
 
Domov pro seniory poskytuje pobytové služby, trvalou podporu a pomoc seniorům, 
což již nemůže být zajištěno v jejich přirozeném prostředí i přes veškerou pomoc rodiny a 
terénních služeb. Služba podporuje uživatele této služby v udržení si co nejvyšší míry 
soběstačnosti a samostatnosti, tak, aby měli možnost zůstat co nejdéle o svém životě 
rozhodujícími lidmi.  
  
Poskytujeme odbornou sociální službu, která vychází z individuálních potřeb, 
možností klienta a potřebné podpory jeho soběstačnosti. Dodržujeme platné zákony a 
předpisy. Službu zajišťují kvalifikovaní zaměstnanci, kteří respektují jedinečnost každého 
klienta, jeho práva a svobody. Snažíme se o aktivní využívání volného času uživatelů. V 
maximální možné míře podporujeme rodiny, které mají zájem o své blízké.  
 
Služby v domově pro seniory mohou využívat 
 
• senioři od 65 let věku, kteří nemají dostatek fyzických a psychických sil, potřebují 
trvalou podporu a pomoc druhé osoby, 
 
• přednostně jsou přijímáni senioři z Týniště nad Orlicí a spádových obcí (Křivice, 
Rašovice, Petrovice, Štěpánovsko), v případě naplnění potřeb Týniště nad Orlicí, 
přijímáme osoby i z jiných regionů. 
 
Kde a kdy služby v domově pro seniory poskytujeme 
 
• služby v domově pro seniory jsou poskytovány celoročně, nepřetržitě 24 hodin denně 
v budově Geriatrického centra, Turkova čp. 785, Týniště nad Orlicí 
• kapacita domova pro seniory je 41 lůžek 
 
Zajištění úkonů při poskytování sociálních služeb v domově pro seniory  
V domově pro seniory zajišťujeme ubytování v jednolůžkových, dvoulůžkových a 
vícelůžkových pokojích. Ubytování zahrnuje úklid, topení, spotřebu teplé a studené vody, 
elektrické energie, praní a drobné opravy ložního, osobního prádla a ošacení, žehlení, údržbu. 
Nemáme k dispozici pokoje pro manželské páry, toto lze zajistit pouze v případě uvolnění 
celého pokoje. 
Stravovací služby zajišťuje stravovací firma, která má sídlo u nás v zařízení. Vaří se 
zde strava normální, dieta diabetická, neslaná, žlučníková a je zde možnost i další úpravy 
stravy (mletá a mixovaná strava). Stravování je v souladu se zásadami správné výživy, s 
ohledem na věk a zdravotní stav strávníků.  
Poskytujeme potřebnou zdravotní a sociální péči (tj. pomoc při zvládání běžných 
úkonů péče o vlastní osobu, pomoc při osobní hygieně nebo poskytnutí podmínek pro osobní 
hygienu, zprostředkování kontaktu se společenským prostředím, sociálně terapeutické 
 
Geriatrické centrum Týniště nad Orlicí, 
Turkova 785, 517 21 Týniště nad Orlicí, IČ 42886198 
Tel.: 494 371 380, 494 372 290, e-mail: geriacentrum@gmail.com 
 
2 
 
činnosti, aktivizační činnosti, pomoc při uplatňování práv, oprávněných zájmů a při 
obstarávání osobních záležitostí). 
 
Cena za úkony poskytované v domově pro seniory 
 
Úhradu za pobyt v domově pro seniory lze rozdělit na úhradu za ubytování, 
poskytnutou stravu a poskytovanou péči.  
 
Výše úhrady za pobyt a stravu je stanovena v souladu s vyhláškou č. 505/2006 Sb., 
kterou se provádějí některá ustanovení zákona o sociálních službách, ve znění pozdějších 
předpisů, a s platným „Ceníkem úhrad za úkony poskytované v domově pro seniory“ 
schváleném Radou města.  
 
Úhrada za poskytovanou péči se stanoví za kalendářní měsíc v částce přiznaného 
příspěvku na péči (PNP), dle stupně závislosti na pomoci další osoby. Tento podle § 73 
Zákona č. 108/2006 Sb., o sociálních službách náleží poskytovateli sociálních služeb, tj. 
v tomto případě Geriatrickému centru Týniště nad Orlicí. 
 
Co musí zájemce udělat, chce-li využívat služby v domově pro seniory 
 
Zájemce o služby v domově pro seniory si musí podat písemnou žádost 
v Geriatrickém centru Týniště nad Orlicí. Formulář žádosti a veškeré informace poskytne 
zájemci vedoucí sociální pracovnice Bc. Petra Šimečková, tel. 494 371 380, 494 372 290 
nebo mobil 736 609 548 (do 15 hodin), e-mail: gc.simeckova@gmail.com  a dále jsou k 
dispozici ke stažení na našich internetových stránkách www.gc-tyniste.cz. Při naplněné 
kapacitě je žádost zařazena do evidence žádostí. V případě uvolnění místa je vybrán nový 
uživatel této služby na základě sociálního šetření. 
 
Důvody k odmítnutí poskytování služeb v domově pro seniory 
 
• zájemci, který nespadá do cílové skupiny pro tento typ služby, 
• překročení možné kapacity organizace, 
• zájemci, jehož potřeby nevyžadují trvalou podporu druhé osoby a je schopen za pomoci, 
v místě dostupných terénních sociálních služeb zůstat ve svém domácím prostředí,  
• zájemci, kterému není doporučeno soužití v kolektivu a v otevřeném zařízení,   
• zájemci, jehož zdravotní stav vyžaduje péči v lůžkovém zdravotnickém zařízení. 
 
Důvody k ukončení poskytování služeb v domově pro seniory 
S uživatelem může být ukončeno poskytování služeb v domově pro seniory z níže uvedených 
důvodů: 
• jestliže uživatel porušuje své povinnosti a závazky vyplývající ze smlouvy (např. 
nezaplacení úhrady za poskytnutí sociální služby), 
• uživatel již nenaplňuje kriteria cílové skupiny pro poskytování služeb v domově pro 
seniory (tj. dojde k naplnění osobního cíle uživatele a uživatel je natolik soběstačný, že 
poskytování služeb v domově pro seniory již nepotřebuje). 
 
Geriatrické centrum Týniště nad Orlicí, 
Turkova 785, 517 21 Týniště nad Orlicí, IČ 42886198 
Tel.: 494 371 380, 494 372 290, e-mail: geriacentrum@gmail.com 
 
3 
 
Pokud není uživatel spokojen s kvalitou nebo způsobem poskytované služby je oprávněn si 
stěžovat ústně nebo písemně. Pravidla pro příjem a vyřizování stížností jsou předány uživateli 
při podepsání smlouvy, dále jsou k dispozici na našich webových stránkách a také jsou 
umístěny na informačních tabulích v Geriatrickém centru. 
                                                     
V Týništi nad Orlicí dne 25.5.2020 
