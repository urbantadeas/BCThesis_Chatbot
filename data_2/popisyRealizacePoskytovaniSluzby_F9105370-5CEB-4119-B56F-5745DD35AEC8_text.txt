 
 
Domov sociálních služeb Meziboří, příspěvková organizace 
Okružní 104, 435 13 Meziboří, IČO: 498 72 516, Tel.: 476 748 218 
 
 
POPIS REALIZACE POSKYTOVANÉ SOCIÁLNÍ SLUŽBY DOMOVY PRO SENIORY 
Identifikátor: 2068891 
 
 
Služba Domovy pro seniory je poskytována na adrese: Okružní 104 a Javorová 102, Meziboří. 
Služba je poskytována všem obyvatelům České republiky, především obyvatelům Ústeckého 
kraje. Všechny prostory umožňují uživatelům bezbariérový pohyb. Objekt se nachází v centru 
města Meziboří, v klidové části obklopené zelení, v příznivých klimatických podmínkách. 
Potřebná veřejná zařízení a instituce jsou dosažitelná veřejnou autobusovou dopravou i pěšky.  
 
Poslání Domovů pro seniory: 
Posláním Domovů pro seniory je poskytování pobytových sociálních služeb seniorům, kteří 
mají sníženou soběstačnost, nemohou žít ve svém přirozeném prostředí a vzhledem ke svému 
věku a sociální situaci jsou závislí na pomoci jiné osoby. Na základě jejich individuálních 
potřeb a přání, s respektem k lidským právům, zajišťujeme a poskytujeme pomoc a podporu 
směřující k prožití klidného stáří a sociálnímu začleňování, podporujeme soběstačnost 
uživatelů, jejich vazby na osoby blízké a veřejné služby. 
 
Cíle Domovů pro seniory: 
• Uživatel, který s potřebnou mírou podpory zvládá pečovat o sebe a svou domácnost, 
• uživatel, který si udržuje vztahy s rodinou, blízkými osobami, přáteli a původním 
sociálním prostředím, 
• uživatel, který se aktivně zapojuje do zájmových aktivit odpovídajících jeho věku, 
zdravotnímu stavu a schopnostem v domově i mimo něj, a tím naplňuje své bio-psycho-
sociální, emocionální a duchovní potřeby, 
• uživatel, který využívá zprostředkovaných společenských kontaktů, prostřednictvím 
sportovních, společenských a kulturních akcí v domově a veřejně dostupných služeb ve 
městě a okolí, 
• uživatel, jehož osobní cíle a individuální potřeby jsou naplňovány, 
• uživatel, který si co nejdéle s potřebnou mírou podpory zachová soběstačnost, 
• uživatel, který rozhoduje o své osobě, a vyjadřuje vlastní názor, 
• zabezpečit kvalitní zdravotní péči uživatelům.  
 
Kapacita: 
45 lůžek 
 
Forma poskytované sociální služby: 
pobytová, nepřetržitě  
 
Okruh osob: 
• senioři 
Věková struktura okruhu osob: 
• mladší senioři (65-80 let) 
• starší senioři (nad 80 let) 
 
 
Domov sociálních služeb Meziboří, příspěvková organizace 
Okružní 104, 435 13 Meziboří, IČO: 498 72 516, Tel.: 476 748 218 
 
 
Dolní věková hranice se netýká stávajících uživatelů. 
Jednání se zájemcem o poskytování sociální služby 
Základní informace pro zájemce jsou dostupné na webových stránkách, při osobním jednání 
v kanceláři sociálních pracovnic nebo telefonickým kontaktem. V případě zájmu o sociální 
službu je zájemci vydána Žádost o poskytování sociální služby společně s Vyjádřením 
registrujícího praktického lékaře, jehož vyplnění si zájemce zajistí u svého registrujícího 
praktického lékaře a nemělo by být starší tří měsíců. 
Se zájemcem o sociální službu, zmocněncem nebo opatrovníkem je projednáván osobní cíl 
zájemce a jeho očekávání od sociální služby s ohledem na individuální potřeby zájemce a 
možnosti poskytovatele. 
Zájemce o poskytování sociální služby je při jednání informován o důležitých aspektech 
poskytované služby takovým způsobem, aby poznal, zda bude poskytovaná služba naplňovat 
jeho představy.  
Poskytování sociální služby je založeno na smluvním principu dle zákona č. 108/2006 Sb., o 
sociálních službách, ve znění pozdějších předpisů a zákona č. 89/2012 Sb., občanský zákoník, 
ve znění pozdějších předpisů. 
Sjednávání druhu a rozsahu poskytovaných služeb ve smlouvě podle individuálních potřeb 
zájemce (včetně konkrétních podmínek poskytování služby) je významným krokem směřujícím 
k uplatnění svobodné vůle zájemce. Smlouva o poskytování sociální služby je vždy uzavírána 
v písemné formě.  
Potřeby osob jsou průběžně vyhodnocovány v individuálním plánu, který vypracovává klíčový 
pracovník v rámci individuální sociální práce. Individuálním plánováním se rozumí plánování 
služby takovým způsobem, aby poskytování sociální služby probíhalo co nejvíce podle přání, 
potřeb a očekávání uživatele. Aby o svém životě rozhodoval uživatel, ne pracovníci nebo 
rodina. 
 
Služba je poskytována v rozsahu těchto základních činností: 
1. poskytnutí ubytování 
a) ubytování 
b) úklid, praní a drobné opravy ložního a osobního prádla a ošacení, žehlení 
2. poskytnutí stravy 
a) zajištění celodenní stravy, odpovídající zásadám racionální výživy a potřebám 
dietního stravování, minimálně v rozsahu 3 hlavních jídel 
3. pomoc při zvládání běžných úkonů péče o vlastní osobu 
a) pomoc při zvládání a svlékání včetně speciálních pomůcek 
b) pomoc při přesunu na lůžko nebo vozík 
c) pomoc při vstávání z lůžka, uléhání, změna poloh 
d) pomoc a podpora při podávání jídla a pití 
e) pomoc při prostorové orientaci, samostatném pohybu ve vnitřním i vnějším prostoru 
4. pomoc při osobní hygieně nebo poskytnutí podmínek pro osobní hygienu 
a) pomoc při úkonech osobní hygieny 
b) pomoc při základní péči o vlasy a nehty 
c) pomoc při použití WC 
5. aktivizační činnosti 
a) nácvik a upevňování motorických, psychických a sociálních schopností 
a dovedností 
b) volnočasové a zájmové aktivity 
 
 
Domov sociálních služeb Meziboří, příspěvková organizace 
Okružní 104, 435 13 Meziboří, IČO: 498 72 516, Tel.: 476 748 218 
 
 
6. zprostředkování kontaktu se společenským prostředím 
a) podpora a pomoc při využívání běžně dostupných služeb a informačních zdrojů,  
b) pomoc při obnovení nebo upevnění kontaktu s rodinou a pomoc a podpora při 
dalších aktivitách podporujících sociální začleňování osob 
7. sociálně terapeutické činnosti 
a) socioterapeutické činnosti, jejichž poskytování vede k rozvoji nebo udržení 
osobních a sociálních schopností a dovedností podporujících sociální začleňování 
osob 
8. pomoc při uplatňování práv, oprávněných zájmů a při obstarávání osobních záležitostí:  
a) pomoc při komunikaci vedoucí k uplatňování práv a oprávněných zájmů 
9. sociální poradenství  
 
Poskytování zdravotní péče 
Zdravotní a ošetřovatelská péče je zabezpečována formou zvláštní ambulantní péče 
prostřednictvím zaměstnanců, kteří mají odbornou způsobilost k výkonu zdravotnického 
povolání bez odborného dohledu. 
Fyzioterapie je zajišťována fyzioterapeuty, kteří mají odbornou způsobilost k výkonu svého 
povolání a je uskutečňována formou individuálního nebo skupinového cvičení. 
 
Fakultativní činnosti 
Fakultativní činnosti nepatří do základních činností a jsou hrazeny dle platného Ceníku úhrad 
sociálních služeb. 
 
Úhrada za poskytování sociální služby 
Úhrady za poskytované služby jsou uvedeny v Ceníku úhrad sociálních služeb, který je uveden 
na webových stránkách, v kanceláři sociálních pracovnic a na vrátnicích obou budov zařízení. 
 
Stížnosti 
Právo podat si stížnost, připomínky, návrhy, podněty či pochvalu má uživatel a každá fyzická 
či právnická osoba, která zastupuje práva uživatele, dále zaměstnanec či jiná osoba, která uzná 
za vhodné vyjádřit se k poskytovaným službám. 
Stížnost může být podána písemně či ústně, anonymně či adresně. Stížnosti mohou být předány 
jakémukoli zaměstnanci Domova, vhozeny do schránek důvěry nebo doručeny poštou včetně 
elektronické. Stížnosti projednává Komise pro řešení stížností. 
 
Důvody ukončení poskytování sociální služby 
Poskytovatel může smlouvu o poskytnutí sociální služby (dále jen Smlouva) vypovědět pouze 
z těchto důvodů: 
1. jestliže uživatel hrubě porušuje své povinnosti vyplývající ze Smlouvy. Za hrubé 
porušení Smlouvy se považuje zejména: 
• nezaplacení úhrady po dobu max. 3 kalendářních měsíců, byl-li uživatel povinen 
zaplatit úhradu podle Smlouvy. 
2. jestliže uživatel i po opětovném ústním a písemném napomenutí hrubě poruší 
povinnosti, které mu vyplývají z Domácího řádu. V případě opakovaného porušování 
Domácího řádu uživatelem je dána výpověď. Opakovaným porušením Domácího řádu 
se rozumí, pokud byl uživatel na porušení Domácího řádu opakovaně ústně či písemně 
upozorněn a následně písemně upozorněn ředitelkou organizace na možnost ukončení 
 
 
Domov sociálních služeb Meziboří, příspěvková organizace 
Okružní 104, 435 13 Meziboří, IČO: 498 72 516, Tel.: 476 748 218 
 
 
smlouvy. Pokud uživatel nadále nereflektuje výzev k nápravě svého chování 
neslučitelného s Domácím řádem, dochází k ukončení smluvního vztahu výpovědí ze 
strany Poskytovatele. 
3. Pokud došlo ke změně poměrů uživatele, zejména zdravotního stavu a Poskytovatel 
není oprávněn poskytovat služby, které v důsledku této změny uživatel potřebuje a 
požaduje. 
4. Jestliže se bude uživatel zdržovat bez udání závažných důvodů mimo Domov po dobu 
více než 6 kalendářních měsíců v průběhu jednoho kalendářního roku, přičemž do této 
doby pobytu mimo Domov se nezapočtou dny pobytu ve zdravotnickém zařízení. 
 
 
 
Meziboří 5. 6. 2024 
 
 
 
 
 
 
Mgr. Marcela Kačalová 
                                                                                                                 ředitelka organizace 
Mgr. Marcela 
Kačalová
Digitálně podepsal 
Mgr. Marcela Kačalová 
Datum: 2024.06.05 
12:46:39 +02'00'
