1 
Zařízení: Domov Nýdek 
Sociální služba: Domovy pro seniory, číslo registrace 1839021 
Kapacita služby: 52 uživatelů 
Okruh osob, kterým je služba určena: 
Osoby ve věku od 60 let se sníženou soběstačností, které zejména z důvodu nepříznivého 
zdravotního stavu a věku vyžadují pravidelnou pomoc jiné osoby. 
 Cíle a zásady sociální služby  
Cíle služby 
 důstojné dožití uživatelů,  
 udržení samostatnosti a soběstačnosti uživatelů. 
Zásady služby 
Zásady zachycují a vyjadřují hodnoty a principy služby, kterými se řídí všichni pracovníci  
při práci se zájemci a uživateli. 
1. Respektování lidské důstojnosti. 
2. Respektování individuálních potřeb, přání a volby uživatelů. 
3. Dodržování individuálního přístupu. 
4. Týmová spolupráce a jednotný přístup pracovníků k uživateli.  
 Popis prostředí, v němž je služba poskytována 
Domov Nýdek je součástí příspěvkové organizace Sociální služby města Třince, která tvoří 
stěžejní část sítě sociálních služeb na Třinecku.  
Domov Nýdek je čtyřpodlažní budova monoblokového typu. Dělí se na část hospodářskou  
a obytnou. Obytná část je čtyřpodlažní, slouží uživatelům i personálu. 
Kapacita domova je 52 uživatelů. 38 pokojů je jednolůžkových a 7 je dvoulůžkových. 
Všechny pokoje mají sociální zázemí. 
Pokoje jsou vybavené polohovací postelí, nočním stolkem, stolem s židlemi, skříní anebo 
vlastním nábytkem uživatelů a bezbariérovým WC s umyvadlem i sprchou. Mohou si je 
dovybavit svými prvky, jako jsou police, obrázky, upomínkové předměty, květiny, TV apod. 
Zařízení je částečně bezbariérové, vstup na jednotlivá patra je řešen schodištěm a výtahy.  
Uživatelé mohou využívat i společné prostory, kde mohou trávit svůj volný čas 
např. společenská místnost - Kutilka, kuchyňka, jídelna, rehabilitace. 
 Stručný popis nabízené činnosti a úkonů sociální služby pro konkrétní 
sociální službu  
V rámci služby Domovy pro seniory poskytujeme ubytování v 1 a 2lůžkových pokojích, kde 
mají uživatelé zajištěn úklid, praní a drobné opravy ložního a osobního prádla a ošacení, 
žehlení. Dále zajišťujeme celodenní stravu odpovídající věku, zásadám racionální výživy 
a potřebám dietního stravování a to v rozsahu tří hlavních jídel a dvou vedlejších jídel.  
Vyškolený personál (zdravotní sestry, pracovníci v sociálních službách) pomáhá uživatelům 
při 
zvládání 
běžných 
úkonů 
péče. 
Mezi 
ně 
patří 
pomoc 
při oblékání  
2 
a svlékání, vč. speciálních pomůcek, při přesunu na lůžko nebo vozík, při vstávání z lůžka, 
uléhání, změna poloh, při podávání jídla a pití nebo pomoc při prostorové orientaci, 
samostatném pohybu ve vnitřním i vnějším prostoru. Dále pomáháme uživatelům při osobní 
hygieně nebo poskytujeme podmínky pro osobní hygienu, kde patří pomoc při úkonech 
osobní hygieny, při základní péči o vlasy a nehty a pomoc při použití WC. 
Zprostředkováváme uživatelům kontakt se společenským prostředím. Podporujeme je a 
pomáháme jim při využívání běžně dostupných služeb a informačních zdrojů nebo jim 
pomáháme při obnovení či upevnění kontaktů s rodinou a taktéž poskytujeme pomoc při 
dalších aktivitách podporující jejich sociální začleňování (nákupy, vyřizování si osobních 
záležitostí na poště, na úřadech, výlety do okolí, návštěva výstav, společné akce uživatelů s 
rodinami apod.). 
Rovněž poskytujeme sociálně terapeutické činnosti, které vedou k rozvoji nebo udržení 
osobních a sociálních schopností a dovedností podporujících sociální začleňování (pomoc při 
orientaci a nácvik orientace v místním okolí domova Nýdek, pomoc při komunikaci 
v obchodech, na poště, u kadeřníka apod.). 
Našim uživatelům nabízíme volnočasové a zájmové aktivity (návštěva Kutilky, návštěva 
výstav, pořádáme volnočasové akce např. opékání párků, vaječina, koncerty přímo u nás 
v Domově apod.). Uživatelům pomáháme při obnovení nebo upevnění kontaktu s přirozeným 
sociálním prostředím (jezdíme na výlety do okolních obcí, odkud uživatelé pochází, zveme 
rodinné příslušníky na společné akce pořádané zde v Domově apod.) Nacvičujeme 
a upevňujeme motorické, psychické a sociální schopnosti a dovednosti (výroba obrázků 
z krepového papíru, předčítání z knih a časopisů dobrovolníky, procházky po okolí apod.). 
Pomáháme uživatelům uplatňovat jejich práva, oprávněné zájmy a pomáháme jim 
při obstarávání osobních záležitostí (pomoc při psaní dopisů, zastupování uživatelů 
na úřadech, vyřízení důležitého telefonu se souhlasem uživatele apod.). 
 Popis případných nabízených fakultativních služeb 
Ceny fakultativních služeb jsou uvedeny v ceníku služeb pro uživatele Domova Nýdek. Jde o 
tyto fakultativní služby: odvoz služebním vozidlem k lékaři, na úřady, fakultativní svačinky 
nad rámec základní stravy, zapůjčení kompenzačních nebo zdravotních pomůcek, soukromý 
počítač nebo lednice na pokoji uživatele, opravy a revize vlastních, případně dlouhodobě 
zapůjčených el. přístrojů a zařízení. 
 Popis způsobu vyjednávání se zájemcem o službu v souladu se standardy 
kvality sociálních služeb 
Při jednání se zájemcem o službu dbáme především na poskytnutí kvalitního základního 
sociálního poradenství. Jednání se zájemcem o službu může být vícefázové. V domově Nýdek 
se zájemcem jedná sociální pracovnice. Při prvním kontaktu jde o oboustranné poznání a 
především získání vzájemné důvěry. Cílem jednání je zjistit, co zájemce potřebuje a zda mu 
nabízená služba může pomoci naplnit jeho cíle a očekávání. Sociální pracovnice nabízí 
zájemci, jeho blízké osobě, rodinnému příslušníkovi popřípadě opatrovníkovi prohlídku 
Domova a přizpůsobuje formu komunikace možnostem zájemce. V průběhu jednání mu jsou 
také objasněny a vysvětleny limity a možnosti služby. 
Jednání se zájemcem může probíhat v kanceláři sociální pracovnice, nebo je osobní jednání 
provedeno v místě pobytu žadatele, nebo je zájemce pozván na osobní jednání do zařízení. 
Pokud se žadatel rozhodne pro naše zařízení, musí si nejprve podat „Žádost do Domova 
Nýdek“ a vyplnit „Vyjádření lékaře“ (ne starší 6 měsíců). Z osobního jednání je proveden 
zápis. Při tomto jednání se zjišťují potřeby, přání, očekávání a osobní cíle žadatele, objasňují 
se možností poskytované služby.  
3 
Proces jednání se zájemcem o službu je ukončen až tehdy, když dojde k oboustranné dohodě. 
V případě, že nabízené služby Domova Nýdek nesplňují představy zájemce, nabídneme mu 
kontakty jiných poskytovatelů sociálních služeb. 
 Popis způsobu uzavírání smlouvy o poskytnutí sociální služby 
Služba je poskytována na základě uzavření písemné smlouvy o jejím poskytování. Uzavření 
smlouvy navazuje na proces jednání se zájemcem. 
Podklady pro uzavření smlouvy zpracovává sociální pracovnice, která jedná se zájemcem o 
poskytování sociální služby, schvaluje a podepisuje ji ředitel organizace. 
Smlouva je vždy vyhotovená v písemné podobě, a to ve dvou stejnopisech, přičemž jeden 
výtisk smlouvy náleží uživateli a jeden výtisk náleží poskytovateli. Zájemce (i opatrovník) je 
s obsahem smlouvy vždy předem seznámen srozumitelnou formou. 
V případě, že jednání probíhá s uživatelem, který je omezen ve svéprávnosti, je smlouva 
vyhotovena ve třech stejnopisech (pro uživatele, pro opatrovníka, pro zařízení). Změny 
smlouvy je možno učinit pouze písemně a to číslovaným dodatkem. 
Doba účinnosti smlouvy je sjednána od okamžiku jejího podpisu na dobu neurčitou. 
 Tvorba individuálních plánů 
Poskytování sociální služby v Domově Nýdek vychází z potřeb jednotlivých uživatelů a je 
postaveno především na jejich schopnostech, potřebách a přáních. Proto je průběh služby 
individuálně plánován zvlášť pro každého uživatele. Individuální plánování je proces, jak 
dosáhnout naplnění osobních cílů uživatele prostřednictvím sociální služby. Osobní cíle, které 
si uživatel zvolil, se realizují v jednotlivých krocích, které vedou k jeho naplnění. Při 
sestavování individuálního plánu spolupracuje klíčový pracovník s uživatelem. Individuální 
plán se zpracovává písemnou formou a je uložen v dokumentaci IP. 
 Popis způsobu podávání a vyřizování stížností 
Dodržování základních práv uživatelů je povinností a přáním všech zaměstnanců. Stížnost 
může podat kdokoliv a to ústně (pracovník vyplní příslušný formulář pro podání stížnosti), 
písemně (zaslat na adresu Domova, elektronickou poštou, zápisem do Knihy pochval a 
stížností) nebo anonymně (vhodit do Schránky důvěry). 
Stížnost je možné podat komukoliv ze zaměstnanců, případně se obrátit na vedení SSMT. 
V případě nesouhlasu s výsledkem vyřízení stížnosti se lze obrátit na zřizovatele, tedy Město 
Třinec. Dále si lze stěžovat na Krajský úřad MSK, u Veřejného ochránce lidských práv. 
Lhůta pro vyřízení stížnosti je maximálně 30 kalendářních dnů od jejího sdělení či předání 
pracovníkovi pověřenému vyřízením stížnosti. Stížnosti jsou evidovány u sociální pracovnice. 
