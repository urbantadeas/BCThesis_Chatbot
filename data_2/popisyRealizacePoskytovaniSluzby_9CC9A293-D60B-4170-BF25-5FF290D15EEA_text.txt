1 
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
 
Účinnost: 
 
 
05.05.2023  
 
Poskytovatel:   
 
Domov pro seniory v Hranicích, příspěvková organizace 
Adresa sídla poskytovatele: 
Hranice – část Krásňany  766,  PSČ  35124 
IČO 
 
 
 
711 75 202 
 
Sociální služba:  
 
Domovy pro seniory 
 
 
Název zařízení sociální služby: Domov pro seniory v Hranicích, příspěvková organizace (dále jen 
„Domov“) 
Adresa:  
 
 
Hranice – část Krásňany  766,  PSČ  35124  
Telefon: 
 
 
354 599 978 ,  602 202 114 
e-mailová adresa 
 
ddhraniceuase@c-box.cz ,      
web  
 
 
 
www.dpshranice.cz 
 
1. Cíle, zásady, poslání   
Cíle – zajištění kvalitní a odborné péče v přívětivém prostředí našeho Domova, zajištění pomoci a 
podpory klientům dle jejich potřeb a přání při respektování soukromí a individuality. Podpora klienta 
v udržování kontaktů z jeho běžného života (rodina, kamarádi atd.). 
 
Zásady – důsledné dodržování práv klientů při maximálním respektování soukromí a potřeb 
- 
laskavý přístup ke klientům, naslouchání klientům, zapojování klientů do rozhodování 
 
Poslání našeho Domova je poskytování nepřetržité sociální služby klientům, kteří z důvodu věku a 
dlouhodobě nepříznivého zdravotního stavu nemohou již trvale žít ve svém přirozeném prostředí a 
potřebují tudíž pravidelnou pomoc. Námi poskytovaná služba umožňuje prožít stáří pokud možno 
aktivně a důstojně. Průběžně neustále budujeme důstojné, přívětivé a klidné místo, které do určité 
míry nahradí našim klientům jejich přirozené prostředí. 
 
2. Forma poskytování sociální služby: pobytová 
Pobytovými službami se rozumí služby spojené s ubytováním uživatele v zařízení sociálních služeb. 
 
3. Okruh osob (cílová skupina a její věková struktura)  
Senioři - služba je určena dospělým osobám od 60 let a dále seniorům od 65 let věku. Jedná se o 
osoby, jejichž stav odpovídá těžké nebo úplné závislosti na pomoci jiné fyzické osoby při zajištění 
péče o vlastní osobu a při zajištění soběstačnosti, vymezené zákonem č. 108/2006 Sb., o sociálních 
službách, ve znění pozdějších předpisů (dále jen „ zákon o soc. službách“). 
 
4. Maximální okamžitá kapacita sociální služby je 51 lůžek 
Z uvedené kapacity je 1 lůžko určeno k zajištění bezodkladné péče (přechodný pobyt klientů). Toto 
lůžko slouží k okamžitému přijetí zájemce o službu, který splňuje kritéria cílové skupiny a jeho 
nepříznivá situace vyžaduje bezodkladnou pomoc (např. propuštění osoby ze zdravotnického zařízení 
bez zajištění další péče v souvislosti s výkonem povinnosti obecního úřadu obce s rozšířenou 
působností dle ustanovení § 92 písm. a) a krajského úřadu dle ustanovení § 93 písm. a) zákona o soc. 
službách; přechodné zhoršení zdravotního stavu pečující osoby, dlouhodobá hospitalizace pečující 
2 
 
osoby, úmrtí pečující osoby, neschopnost pečující osoby nadále zvládat poskytování péče v domácím 
prostředí ohrožující zdravotní stav zájemce. Délka přechodného pobytu zpravidla nepřesahuje dobu 3 
měsíců. 
 
5. Územní působnost sociální služby 
Přednostně je služba určena zájemcům z Karlovarského kraje, v případě volné kapacity i z jiných krajů 
ČR. 
 
6. Časový rozsah poskytování služby  
Naše služba je pobytová, poskytovaná celoročně, 24hodin denně, 7 dnů v týdnu vč. svátků. 
 
7. Základní činnosti poskytované sociální službou vyjmenované níže jsou v souladu  se 
zákonemo soc. službách a zajišťují se v rozsahu úkonů ve znění prováděcího předpisu, 
vyhlášky č. 505/2006 Sb., ve znění pozdějších předpisů (dále jen „vyhláška“) 
1. poskytnutí ubytování – ubytování se poskytuje klientům služby v jednolůžkových a dvoulůžkových 
pokojích 
2. poskytnutí stravy – strava se připravuje vlastními pracovníky v kuchyni poskytovatele v rozsahu 3 
hlavních jídel a odpolední svačiny. Nápoje jsou k dispozici po celý den. Strava se připravuje 
v souladu se zásadami zdravé výživy, s ohledem na věk a zdravotní stav klientů.  Jídelníčky 
schvaluje vrchní sestra, v případě nutnosti konzultuje s naším lékařem 
3. pomoc při zvládání běžných úkonů péče o vlastní osobu zajišťují pracovníci v sociálních službách 
4. pomoc při osobní hygieně nebo poskytnutí podmínek pro osobní hygienu zajišťují pracovníci 
v sociálních službách 
 
5. Zprostředkování kontaktu se společenským prostředím  
Cílem našich služeb je zachovávání a podporování sociálních kontaktů našich klientů. Snažíme se jim 
zajistit možnost zapojit se do běžného způsobu života a tím podpořit jejich důstojnost a místa 
v životě. 
 
Podpora a pomoc při využívání běžně dostupných služeb a informačních zdrojů 
 
Pomoc s nákupy, půjčováním knih a časopisů, návštěvou lékaře 
 
odvoz a doprovod - kadeřnice, pedikúra, kino, divadlo 
 
Pořádání výletů 
 
 Náboženské obřady (Bohoslužby -římskokatolické, evangelické) 
 
Pomoc při obnovení nebo upevnění kontaktu s rodinou- spoluúčast rodiny, oslavy narozenin, 
svátků, výročí, návštěvy rodinných příslušníků a známých v zařízení, případně umožnění nebo 
odvoz  klientů na návštěvu k příbuzným a kamarádům  
 
Korespondence – pomůžeme klientů s vyřizováním korespondence, případně napíšeme dopi 
dle požadavku klienta 
 
Akce pořádané v zařízení i mimo zařízení 
 
Zajištění denního tisku 
 
Možnost využití TV, rozhlasového přijímače 
 
Informační nástěnky 
 
Možnost využití internetu 
 
Pomoc při volání z mobilního telefonu uživatele a zprostředkování videohovorů s rodinou 
Zajišťují všichni zaměstnanci našeho Domova. 
6. 
Sociálně terapeutické činnosti  
Nabízíme sociálně terapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování. Jedná se o následující aktivity:  
 
Posezení u kávy nebo čaje 
 
Reminiscence/ Biografie/ Vzpomínání 
 
Smyslová stimulace – muzikoterapie (zpívání s kytarou, klávesy) 
3 
 
 
Aromaterapie 
 
Individuální rozhovory 
 
Čtení 
 
Trénink paměti 
 
Muzikoterapie 
 
Reminiscenční terapie 
 
Skupinové cvičení 
Tyto činnosti zajišťuje naše aktivizační pracovnice, s pomocí zaměstnanců v přímé péči a sociální 
pracovnice. 
 
7. 
Aktivizační činnosti  
Aktivizační činnosti slouží pro zlepšení a udržení psychických, pohybových a sociálních dovedností. 
Snažíme se, aby aktivity odpovídaly požadavkům, schopnostem a dovednostem klientů a aby byly 
dostupné všem našim klientům. 
Aktivizační pracovnice každý týden sestavuje aktivizační plán - skupinové aktivizace se konají každý 
všední den v dopoledních hodinách a v odpoledních hodinách se konají individuální aktivizace 
 
Arteterapie (výtvarná dílna – práce s různými materiály) 
 
Pracovní terapie  
 
Muzikoterapie (zpěv, poslech hudby, hra na hudební nástroje) 
 
Skupinová a individuální canisterapie 
 
Zahradní terapie (péče o mobilní truhlíky, přesazování květin) 
 
Vzpomínková terapie (prohlížení dobových fotografií a předmětů, práce 
s regionální/kolektivní pamětí) 
 
Pečení a příprava jednoduchých pokrmů 
 
Jednoduchá pohybová a dechová cvičení 
 
Hraní společenských her 
 
Sledování filmů (kinokavárna) 
 
Plánovaná kulturní vystoupení -divadla, hudební vystoupení  
 
Společenské akce (pálení čarodějnic, Oslava narozenin, spolupráce se ZŠ Hranice, návštěva 
Skautů) 
 
Nácvik a upevňování motorických, psychických a sociálních schopností a dovedností 
 
Mše svatá 
 
Cvičení (skupinové, individuální) 
 
Trénink paměti- soutěže- Bingo, AZ-KVÍZ 
 
Individuální a společné procházky 
Tyto činnosti zajišťuje naše aktivizační pracovnice, s pomocí zaměstnanců v přímé péči a sociální 
pracovnicí. 
 
8. 
Pomoc při uplatňování práv, oprávněných zájmů a při obstarávání osobních záležitostí  
Zajišťuje sociální pracovnice ve spolupráci s ostatním personálem 
 
Pomoc při komunikaci s institucemi, úřady a změně dokladů. 
 
Pomoc při hospodaření s financemi. 
 
Zajištění volebního práva 
 
Spolupráce s opatrovníky, opatrovnickým soudem 
 
Pomoc při odeslání a přijímání poštovních zásilek apod.  
 
Pomoc s vyřizováním dávek 
 
Pomoc s vyplňováním tiskopisů pro úřady 
Příklady činností, při kterých můžeme pomoci: sepsání smlouvy o poskytnutí sociální služby; 
naplňování ujednání mezi poskytovatelem a uživateli vyplývajících ze smlouvy; zastupování a 
vyřizování majetkoprávních záležitostí, jednání s úřady a dalšími institucemi: Městské úřady (trvalý 
pobyt, občanský průkaz, cestovní pas, příspěvek na péči), ČSSZ, soudy, notářství (pozůstalosti, 
opatrovnictví, občanskoprávní záležitosti) aj. podpora a pomoc při obstarávání finančních záležitostí, 
úhrada za poskytnutí sociální služby; založení vkladních knížek  - kontakt s příbuznými a veřejností - 
sociálně-právní 
4 
 
 
8. Způsob zajištění zdravotní péče  
Dle § 36 zákona o soc. službách je zajištěna prostřednictvím našich zaměstnanců, kteří mají odbornou 
způsobilost k výkonu zdravotnického povolání. 
Lékařskou péči zajišťuje smluvně praktický lékař, který naše zařízení pravidelně jednou týdně 
navštěvuje. Klient si může vybrat, jestli se k němu přeregistruje nebo bude nadále evidován u svého 
praktického lékaře.   
 
9. Jednání se zájemcem o sociální službu  
Se zájemcem o službu jedná písemně, elektronicky e-mailem, telefonicky, osobně (dle toho, jaký 
kontakt zájemce zvolí, viz kontakty na první straně) především sociální pracovník, ředitel Domova 
nebo vrchní sestra. Velmi vhodné bývá osobní jednání se žadatelem a rodinnými příslušníky přímo 
v zařízení s možností prohlédnutí vnitřních i venkovních prostor (zahrady). 
Uzavření Smlouvy o poskytování sociální služby (dále jen „Smlouvy“) předchází podání písemné  
žádosti s vyjádřením lékaře ohledně zdravotního stavu a dalších příslušných dokladů. Je-li už 
z podkladů jednoznačně zřejmé, že žadatel nesplňuje podmínky cílové skupiny, je mu poskytnuto 
základní sociální poradenství ve věci nasměrování na příslušné instituce, úřady, sociální služby, kam 
se může obrátit o pomoc a žádost se písemně zamítne, případně   ji žadatel vezme zpět. 
  
V ostatních případech (není-li žádost hned vyřazena) probíhá do jednoho měsíce od podání žádosti 
sociální šetření v místě, kde se žadatel zdržuje. Přítomni jsou sociální pracovnice, vrchní sestra, 
žadatel, případně jeho rodinní příslušníci.  V rámci šetření se ověřuje, zda žadatel splňuje podmínky 
cílové skupiny, rozsah potřebné podpory, nárok na příspěvek na péči, žadatel se seznamuje 
s podmínkami poskytování sociální služby, výší úhrad apod. V případě nesplnění podmínek ze strany 
žadatele je žádost s uvedením důvodu písemně zamítnuta. 
  
Poskytovatel vede evidenci žadatelů odmítnutých z důvodu naplněné kapacity.   
Nemá-li žadatel přiznán příspěvek na péči, je mu doporučeno, aby si jej vyřídil, popř. požádal o jeho 
zvýšení. Nemá-li jej v době uzavření Smlouvy v řízení nebo vyřízen, vyřídí se po nástupu do zařízení. 
10. Úhrada za poskytování sociální služby  
Sociální služba domova pro seniory je poskytována za úhradu. Její  aktuální výše je uveřejněna na 
stránkách poskytovatele www.dpshranice.cz/uhrada-sluzeb 
 
11. Důvody pro odmítnutí uzavření smlouvy o poskytování sociální služby  
jsou uvedeny v ustanovení § 91 odst. 3 zákona o soc. službách:  
Poskytovatel sociálních služeb může odmítnout uzavřít smlouvu o poskytování sociálních služeb 
pouze, pokud 
a) neposkytuje sociální službu, o kterou osoba žádá, a to i s ohledem na vymezení okruhu osob 
v registru poskytovatelů sociálních služeb 
b) nemá dostatečnou kapacitu k poskytování sociální služby, o kterou osoba žádá 
c) zdravotní stav osoby, která žádá o poskytnutí pobytové sociální služby, vylučuje poskytnutí 
takové sociální služby; tyto zdravotní stavy stanoví prováděcí právní předpis, nebo 
d) osobě, která žádá o poskytnutí služby, vypověděl v době kratší než 6 měsíců před touto 
žádostí Smlouvu o poskytnutí téže sociální služby z důvodu porušování povinností 
vyplývajících ze Smlouvy. 
 
12. Uzavření smlouvy o poskytnutí sociální služby  
Smlouva je uzavírána podle § 91 zákona o soc. službách. Před jejím uzavřením je žadatel seznámen se 
všemi podmínkami jejího poskytování. Všechny povinnosti ze Smlouvy vyplývající jsou pro obě 
zúčastněné strany právně vymahatelné.  
Poskytovatel sjednává se žadatelem rozsah a průběh poskytování sociální služby s ohledem na osobní 
cíl závislý na možnostech, schopnostech a přáních žadatele.  
5 
 
Smlouva se vyhotovuje ve třech písemných originálech pro:  
 - klienta, případně opatrovníka, 
  
- sociální pracovnici k založení do spisové dokumentace klienta,  
- ředitele Domova 
Vzor Smlouvy je uveřejněn na webových stránkách Domova pod odkazem 
 
https://www.dpshranice.cz/dokumenty.  
13. Způsob vyřizování stížností  
Právo podat stížnost ústně nebo písemně má kdokoli – klienti, rodinní příslušníci, návštěvy klientů 
apod. Stížnost je možno podat i anonymně, jejím vhozením do hnědé „Anonymní schránky“ před 
dveřmi jídelny. Schránka se otevírá jednou týdně a stížnosti jsou řešeny   IHNED, v případě složitějších 
podání maximálně do 30 dnů. Odpovědi na anonymní stížnosti/podněty jsou vyvěšeny na nástěnce u 
„Anonymní schránky“. Stěžuje-li si klient služby, je s ním o výsledku stížnosti pořízen zápis, který 
klient obdrží (shodný zápis je uložen u sociální pracovnice Domova). V případě písemné stížnosti 
osoby mimo Domov je stížnost zpravidla vyřízena písemně do 30 dnů. 
V případě nespokojenosti s vyřízením stížnosti se osoba může dále přímo na pana ředitele nebo 
krajský úřad, který je náš zřizovatel, popř. ombudsmana. Adresy najdete na nástěnce nebo je 
poskytne sociální pracovnice.  
 
14. Důvody pro ukončení sociální služby 
Ze strany klienta 
Jsou uvedeny ve Smlouvě s klientem pod bodem IX. Klient může vypovědět smlouvu bez udání 
důvodu. V tomto případě je výpovědní lhůta jeden kalendářní měsíc od doručení výpovědi.  
 
Ze strany poskytovatele 
Poskytovatel může Smlouvu vypovědět pouze z těchto důvodů:  
1. klient hrubě porušuje své povinnosti vyplývající ze Smlouvy.  
2. klient zamlčí výši příjmu nebo jeho změn, pokud není úhrada z důvodu jeho nízkých příjmů 
stanovena v plné výši 
3. bezdůvodné nezaplacení  úhrady ze strany klienta  
4. klient i  po opětovném napomenutí hrubě poruší povinnosti, které mu vyplývají z vnitřních 
pravidel zařízení 
V tomto případě činí výpovědní lhůta tři kalendářní měsíce od doručení výpovědi Smlouvy. 
Smlouvu je možno ukončit i oboustrannou dohodou. 
 
15. Materiálně technické zajištění sociální služby  
Objekt Domova je třípodlažní bezbariérový, nachází se na pokraji obce (cca 100m od zástavby s 
trvalým bydlením) u státní hranice se SRN - lázeňské město Bad Elster. Vlastníkem objektu a 
příslušných parcel je Karlovarský kraj.  
V přízemí budovy  je umístěna ošetřovna, kancelář vrchní sestry, pokoje pro méně pohyblivé a 
imobilní  klienty,  hygienické   zařízení   pro   klienty   –  1x koupelna (zvedací vana se speciální 
koupací židlí, ruční sprcha, sprchovací lehátko, 2x umyvadlo ), 4x WC s umyvadly odděleně pro muže 
a ženy, 1x WC pro vozíčkáře, 2x úklidová místnost, myčka podložních mís a močových lahví, WC pro 
personál, denní místnost sester, kulturní  místnost, jídelna pro 51 klientů, šatna personálu, hygienické 
zařízení pro personál, kuřárna pro klienty s pračkou vzduchu, nástup a výstup do výtahu a příruční 
sklad čistících a úklidových prostředků. 
Dále navazuje stravovací provoz – varna, denní místnost kuchyňského personálu, sklad potravin, 
kancelář hospodáře, přípravna brambor, zeleniny, vajec, úklidová místnost, místnost na zbytky – 
přístup z venku, hygienické zařízení pro kuchyňský personál – 1x WC, sprcha, umyvadlo. Dále prostor 
pro odpočinek – letní a zimní provoz. 
6 
 
V přízemí se nachází pět dvoulůžkových pokojů (10 lůžek) pro klienty služby. 
 
Základní vybavení pokojů je polohovací lůžko převážně elektrické, noční stolek s jídelní deskou, 
uzamykatelná skříň na osobní věci. V pokojích jsou TV přijímače se satelitním příjmem signálu. Klienti 
mají k dispozici klíče od svých  pokojů.  
V I.patře jsou určeny pro klienty služby následující prostory:   
třináct dvoulůžkových pokojů a tři jednolůžkové pokoje (29 lůžek). 
  
Základní vybavení pokojů tvoří polohovací lůžko převážně elektrické, noční stolek s jídelní deskou, 
uzamykatelná skříň na osobní věci, TV přijímače se satelitním příjmem signálu. 
Klienti mají dále k dispozici centrální koupelnu  vybavenou zvedací vanou s perličkovou masáží, ruční 
sprchou, sprchovací sedací kabinkou,  umyvadlem),  5 x WC s umyvadly odděleně pro muže a ženy, 1 
x WC pro vozíčkáře, kuchyňka pro klienty, 2x kulturní místnost. Další hygienické zařízení – 1x 
koupelna, 4x WC s umyvadly odděleně pro muže a ženy. 
Pracovníci služby zde mají k dispozici kanceláře – ředitele a ekonomky, hygienické zařízení pro  
personál – 1x WC, sprcha, umyvadla, kuchyňka. 
Ve II.patře jsou určeny pro klienty služby následující prostory:  
 
dvanáct jednolůžkových  pokojů (12 lůžek), součástí pokojů jsou hygienická   zařízení (WC, sprcha, 
umyvadlo).  Základní vybavení pokojů je elektrické polohovací lůžko, noční stolek s jídelní deskou, 
uzamykatelná skříň na osobní věci. TV přijímač satelitního signálu, lednička. Klienti mají k dispozici 
klíče od svých  pokojů.     
Pracovníci služby využívají ve II. patře:   
prádelna - vybavení tvoří dvě průmyslové pračky, dvě sušičky prádla, jeden mandl a místnost/sklad 
špinavého prádla a místnost/sklad čistého prádla. 
Samostatná místnost s myčkou podložních mís a močových lahví. 
Kancelář sociální pracovnice, šatna personálu a dvě kulturní místnosti s TV určené jako zázemí pro 
klienty. 
Pokoje klientů jsou vybaveny polohovacími postelemi se zdravotními matracemi. Každý klient má 
vlastní uzamykatelný noční stolek a šatní skříň. Klienti mají k dispozici klíče od svých  pokojů.  
Objekt domova je vybaven satelitním příjmem TV signálu na spol. místnostech a  pokojích klientů. 
Klienti mají k dispozici tři PC s připojením na internet  v přízemí na jídelně. 
Dále máme automobil vybavený rampou pro případný převoz klientů na invalidním vozíku. 
Objekt Domova je vybaven venkovním kamerovým systémem se záznamem, který slouží výhradně 
k poskytnutí bezpečnosti klientů, personálu a ochraně majetku. 
Další technické zajištění. 
Máme vlastní zdroj vody – studna. Pravidelně 1x ročně necháváme provést rozbor pitné vody a 
výsledky odesíláme na Krajskou hygienickou stanici Karlovarského kraje, územní pracoviště Cheb. 
Odpadní vody odchází do vlastní čistírny odpadních vod, kde taktéž pravidelně odebíráme vzorky a 
necháváme dělat rozbory. Budova domova je vytápěna zemním plynem. 
Datum   5.5.2023 
podpis oprávněné osoby      -  Ing.L.Syrovátka, ředitel 
Ing. Libor 
Syrovátka
Digitálně podepsal Ing. 
Libor Syrovátka 
Datum: 2023.05.05 
11:26:06 +02'00'
