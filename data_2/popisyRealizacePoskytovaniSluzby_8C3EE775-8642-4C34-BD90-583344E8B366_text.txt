Popis realizace poskytování sociálních služeb 
 
 
Název poskytovatele: 
Czech One Prague s.r.o. 
Druh služby: 
 
 
Identifikátor: 
 
§49 – Domovy pro seniory dle zákona č. 108/2006 Sb., o sociálních službách 
v účinném znění 
 
6036173   
Forma služby: 
Pobytová 
Název zařízení: 
Místo poskytování: 
Dům pro seniory Wágnerka 
Nad Nemocnicí 153, 381 01, Český Krumlov 
 
Cílová skupina  
Zařízení je specializováno a poskytuje pobytové sociální služby zejména osobám, které mají sníženou soběstačnost 
v oblasti sebeobsluhy a jejichž situace, nebo zdravotní stav vyžaduje pravidelnou celodenní péči nebo pomoc jiné 
fyzické osoby. 
 
Cílová skupina: dospělí (27-64 let) 
                          mladší senioři (65- 80 let)  
                          starší senioři (nad 80 let) 
 
Specifikace:      starší 45 let dle registrace 
 
Poskytované sociální služby nejsou určeny:  
– osobám, jejichž zdravotní stav vyžaduje poskytování akutní zdravotní péče v lůžkovém zdravotnickém 
zařízení, 
– osobám, které z důvodu infekční nemoci nejsou schopny pobytu v domově se zvláštním režimem, 
– osoby, které mohou ohrozit, případně ohrožují, sebe a okolí pro akutní nebo nestabilizovanou duševní 
nemoc nebo závislost. 
 
 
Jednání se zájemcem o službu, vstup uživatele do služby 
Při prvním kontaktu se žadatelem o službu poskytovanou v DS Wágnerka je veškeré jednání vedeno v souladu se 
standardem č.3 – „Jednání se zájemcem o službu“. 
Konkrétní postup je následující: 
Jednání se žadatelem vede sociální pracovník, a to v pracovních dnech (7:00 až 15:30 hod.). Po předchozí domluvě 
lze se žadatelem jednat i v jiném čase. Mimo tuto dobu může poskytnout základní informace o službě právě sloužící 
všeobecná sestra nebo pokud je přítomna, tak i ředitelka.  
Délka a počet jednání se žadatelem je individuální – dle potřeby. 
Jednáme vždy se žadatelem o službu, pouze ve výjimečných případech může žadatele při jednání částečně zastoupit 
rodinný příslušník (např. při hospitalizaci žadatele v nemocnici). 
Pokud je klient zbaven způsobilosti, probíhá jednání s jeho zákonným zástupcem. 
Žadatel má právo si k jednání přivést i další osobu. 
Průběh jednání se žadatelem: 
První kontakt je nejčastěji telefonicky, dále pak osobně, e-mailem, dopisem. 
V průběhu dalšího jednání je žadateli sděleno vše potřebné pro jeho rozhodnutí, zda požádat či nepožádat o sociální 
pobytovou službu v DS Wágnerka. 
V rámci jednáni je žadatel seznámen s prostředím DS Wágnerka – prohlídka zařízení. Sociální pracovnice se 
žadatelem projde celým Domovem, ukáže mu pokoje (vždy po domluvě se stávajícím klientem), sociální zařízení, 
společenské místnosti, jídelnu, apod. V průběhu prohlídky je žadatel seznamován se způsobem, jakým je pobytová 
sociální služba poskytována. 
  
Postup při rozhodování o poskytnutí či neposkytnutí pobytové sociální služby žadateli: 
Žadatel musí svou Žádost o poskytnutí sociální pobytové služby doručit na adresu DS Wágnerka (osobně, poštou, 
emailem). 
Komise posoudí jednotlivé doručené žádosti v daném měsíci, vyhodnotí potřebnost poskytnutí sociální služby a 
rozhodne, zdali bude žadateli služba naším zařízením poskytnuta či nikoli. 
V případě, že žadatel splní podmínky pro poskytnutí služby a je volná kapacita, rozhodne komise o poskytnutí 
služby žadateli. V případě, že kapacita volná není, je žádost zařazena do Evidence žadatelů a žadatel je odmítnut 
z důvodu naplněné kapacity.  
Po vybrání nejvhodnějšího žadatele je tento nejprve telefonicky a následně i písemně informován a vyzván 
k nástupu do DS Wágnerka. 
 
Cíl a poslání DS Wágnerka 
DS Wágnerka je soukromé, registrované zařízení, jehož prvořadým cílem je to, aby rozsahem a kvalitou 
poskytovaných sociálních služeb vytvořil svým klientům důstojné podmínky pro plnohodnotný život. 
Posláním DS Wágnerka je poskytnout podporu a pomoc lidem s těžkou a úplnou závislostí na pomoci jiné osobě, 
kteří z důvodu svého zhoršujícího se zdravotního stavu, potřebují komplexní péči, která jim nemůže být zajištěna v 
jejich domácím prostředí za pomoci rodiny či terénních a ambulantních služeb. 
 
Popis realizace služby  
DS Wágnerka poskytuje svým klientům služby nepřetržitě, 365 dní v roce, 7 dní v týdnu, 24 hodin denně. 
Poskytovaná služba je kombinací péče ošetřovatelské, sociální a zdravotní. Klientům umožňujeme dostatek pohybu 
jak uvnitř objektu, tak venku. Podporujeme soběstačnost klientů a zachováváme jejich důstojnost, spolupracujeme s 
rodinami. 
Při nástupu klienta do zařízení je klientovi přidělen klíčový pracovník, který je mu po jeho celý pobyt k dispozici 
(pokud si klient po adaptaci nebo během ní, neurčí a nevybere jiného). Klíčový pracovník seznámí klienta s chodem 
zařízení, Domácím a Návštěvním řádem a zároveň je s klientem sestaven plán péče, ošetřovatelský plán a plán 
individuální.  
Pobytová sociální služba v DS Wágnerka zajišťuje a zabezpečuje všechny životní potřeby našich klientů. O rozsahu 
a realizaci jednotlivých činností jsou klienti podrobně a srozumitelně informováni. 
 
Mezi tyto činnosti patří: 
 
-poskytnutí ubytování 
-poskytnutí stravy 
-pomoc při zvládání běžných úkonů péče o vlastní osobu 
-pomoc při osobní hygieně nebo poskytnutí podmínek pro osobní hygienu 
-zprostředkování kontaktu se společenským prostředím (pořádáme koncerty, výstavy, bohoslužby, vystoupení, 
zpívání apod.) 
-sociálně terapeutické činnosti (čtení, životopis klienta, klientova přání apod.) 
-aktivizační činnosti (ergoterapie, muzikoterapie, canisterapie, bazální stimulace apod.) 
-pomoc při uplatňování práv, oprávněných zájmů a obstarávání osobních záležitostí 
 
Veškeré tyto činnosti zabezpečujeme svými proškolenými zaměstnanci, individuálně dle potřeb jednotlivých klientů 
nebo jejich přání. 
Služba je poskytována našim klientům tak, aby bylo dosaženo nejvyšší možné kvality jejich života a aby se jim ve 
stáří či nemoci dostalo dostatečné péče, důstojnosti a lidské vřelosti.   
 
Při poskytování sociálních služeb zaměstnanci zejména dodržují následující pravidla a 
používají níže uvedené metody práce s klienty: 
- jsou vůči klientům služeb taktní a ohleduplní, umějí otevřeně komunikovat 
a reagovat na nenadálé situace, mají mnohaleté zkušenosti s prací se seniory; 
- znají schopnosti klientů, pomáhají jim jen při činnostech, které nemohou vykonávat 
sami nebo při nich potřebují dopomoc (např. pokud si klient není schopen vybrat oblečení, zaměstnanec mu dá 
vybrat např. ze dvou svetrů, neobleče ho podle svých 
představ). 
- zaměstnanci s klienty komunikují pomalu a zřetelně, aby uživatelé sdělovaným 
informacím porozuměli, v případě potřeby sdělení opakují a využívají i další formy 
komunikace (zvláště u klientů, kteří nemohou verbálně komunikovat, mají sníženou 
schopnost porozumění). 
Při práci se všemi klienty je kladen důraz na dodržování zejména následujících 
zásad: 
- podpora samostatnosti a vlastní aktivity klientů – nedělat za klienty úkony, které 
zvládnou sami nebo jen s dopomocí; 
- podpora vztahů a kontaktů klientů s rodinou a se společností; 
- zachovávání lidské důstojnosti klientů; 
- poskytování každému klientovi služby individuálně dle jeho možností a potřeb „šít 
službu na míru“; 
- podpora klienta ve volbě způsobu řešení jeho situace – snaha umožnit klientovi 
rozhodovat se a za své rozhodnutí nést odpovědnost. 
 
Metody práce 
Způsob zapojeni klientů do rozhodování o využití služby: 
Zaměstnanci DS Wágnerka jsou povinni podporovat v uplatňování vlastní vůle všechny klienty tohoto zařízení, i ty, 
kteří jsou nejvíce závislí na službě, a kteří nekomunikují slovně. To, že klient nekomunikuje slovně, neznamená, že 
se nemůže a nechce sám rozhodovat. 
Aby zaměstnanci mohli klienty podporovat v uplatňování vlastní vůle, musí ji znát (osobní cíl klienta a způsob jeho 
podpory je uveden v „dokumentaci klienta“). Při řešení běžných denních situací, které nejsou s klientem předem 
projednané a v jeho dokumentaci zaznamenané, musí zaměstnanci vhodným způsobem zajistit vůli klienta a pomoci 
mu jí uplatnit. Zaměstnanci pro uplatňování vlastní vůle klientů seznamují klienty s nabídkou volnočasových aktivit 
a dalších možností volby. Klienti mají právo na vlastní rozhodnutí a zaměstnanci jsou povinni je respektovat. 
Současně jsou však povinni informovat klienta o možných důsledcích (např. nedodržení předepsané diety, apod). 
 
Rehabilitace 
Cílem rehabilitace v Domově pro seniory Wágnerka je zlepšení zdravotního stavu, psychického a funkčního stavu, 
snižování chronické distability, nácvik samostatnosti a soběstačnosti klientů dle jejich zdravotního stavu, výběr 
nejvhodnějších rehabilitačních nebo kompenzačních pomůcek. Rehabilitace probíhá individuálně i skupinově pod 
dozorem zkušeného fyzioterapeuta, dle doporučení lékaře. Je důležitá i jako prevence demineralizace kostí, neboli 
osteropózy.  
 
Aktivizace 
Za aktivizaci v DS Wágnerka považujeme například práci v ergoterapeutické dílně, pravidelná cvičení, zpívání, 
poslech hudby, tanec, čtení na pokračování, přednášky, besedy a mnohé další aktivity. Všechny tyto činnosti 
podporují zdraví jedince nejrůznějšími způsoby. Odvádíme tím klientovu pozornost od pocitu osamění nebo obav a 
úzkosti a přispíváme k naplnění volného času klienta. Aktivita zabraňuje nežádoucímu pocitu izolace, vyvolává v 
člověku pocit uspokojení z nově nabytých schopností a dovedností, poskytuje nové zážitky, rozšiřuje rozhled a také 
zapojuje klienta do kolektivu. 
 
Ergoterapie 
pod tímto názvem je myšleno zaměstnávání klientů v rukodělné dílně (klubovně), zaměřené na paličkování, tkaní 
koberců, háčkování, pletení a výtvarné práce s použitím různých technik. Setkávání jsou organizovaná pravidelně 
v neděli v dopoledních nebo odpoledních hodinách. Ergoterapii provádí zaměstnanci DS Wágnerka. Mimo tuto 
dobu se obyvatelé domova mohou zapojit do prací, které v životě vykonávali a které znají, např. pečení vánočního 
nebo velikonočního cukroví, nepečených moučníků, při osazování a péči o květinovou výzdobu, ale i při práci 
v malé 
bylinkové 
zahrádce. 
Klienty podporují i zaměstnanci, kteří se snaží zapojit i rodinné příslušníky. 
 
 
Vyřizování stížností 
DS Wágnerka vnímá stížnost jako projev svobodné vůle klienta nebo jeho zástupce, kterým vyjadřuje svou 
nespokojenost či akutní potřebu řešit situaci, jež není v souladu s jeho očekáváním na kvalitu poskytnuté péče. 
Podání stížnosti klientem nesmí mít negativní vliv na jednání zaměstnanců DS Wágnerka s touto osobou. 
Podávání stížností 
– 
klient si může stěžovat sám nebo prostřednictvím zástupce, kterého si sám určí 
– 
stížnost může klient podat ústně, kterémukoli zaměstnanci či telefonicky na telefonní číslo 
+420 776 364 940 - ředitelka nebo elektronicky na adresu: info@wagnerka.cz 
– 
stížnost může klient podat rovněž písemně. Písemné stížnosti je možno zaslat poštou na adresu DS 
Wágnerka nebo vhodit do schránky přání a stížností nebo předat jakémukoliv zaměstnanci. 
Způsob a termíny vyřizování stížností 
Oprávněnost stížnosti posuzuje ředitelka. Ředitelka určí zaměstnance, zodpovědného za návrh řešení stížnosti.  
Pokud z prošetření stížnosti vyplyne, že je stížnost oprávněná a je potřeba přijmout konkrétní opatření pro kladné 
vyřízení stížnosti, je uplatněno bezodkladně, v nejbližší možné době. 
Po schválení návrhu řešení stížnosti ředitelkou je o vyřízení žádosti stěžovatel písemně informován do 30 dnů od 
podání stížnosti (lhůta určená pro vyřizování stížností).  
Pokud pro závažné okolnosti nebude možno dodržet lhůtu 30 dní pro vyřízení stížnosti je o této skutečnosti 
stěžovatel neprodleně informován. Pokud se bude jednat o anonymní stížnost, bude tato informace vyvěšena na 
hlavní nástěnce DS Wágnerka. 
Evidence stížností 
Za evidenci všech podaných stížností zodpovídá sociální pracovnice, u které je uložena Kniha přání a stížností – 
Evidence stížností. Všechny přijaté stížnosti se evidují v písemné podobě. Elektronicky podané stížnosti sociální 
pracovnice vytiskne, ústně podané stížnosti sociální pracovnice zapíše, pokud není stížnost vyřešena ihned. 
Vyhodnocování stížností 
Podané a vyřízené stížnosti vyhodnocuje sociální pracovnice 1x ročně. 
Klienti jsou o výsledku vyhodnocení podaných stížností informováni písemnou formou, a to na hlavní nástěnce DS 
Wágnerka. 
Odvolání proti vyřízení stížnosti 
Není-li stěžovatel spokojen s vyřízením své stížnosti, může podat stížnost registrujícímu orgánu DS Wágnerka, 
kterým je: 
Magistrát hl. m. Prahy 
Odbor zdravotnictví, sociální péče a prevence 
Charvátova 145/9 
110 00 Praha 1 
tel.: 236 004 194 
fax: 236 004 123 
 
Ukončení služby 
Pobyt v DS Wágnerka je možné ukončit dohodou obou stran, či písemnou výpovědí kterékoli ze stran 
s dvouměsíční výpovědní lhůtou. Výpovědní lhůta počíná běžet prvého dne měsíce následujícího po měsíci, kdy 
byla výpověď doručena. 
V případě výpovědi ze strany poskytovatele je výpověď možno dát pouze z těchto důvodů: 
– 
neplatí-li klient po dobu delší než 2 měsíce úhradu za poskytované služby stanovenou ve smlouvě o 
poskytování pobytové sociální služby v DS Wágnerka. Tato 2 měsíční lhůta začíná běžet ode dne, kdy bylo 
klientovi ze strany poskytovatele předáno písemné upozornění na tuto skutečnost i s uvedením možných 
následků takového jeho jednání 
– 
chová-li se klient tak, že i přes písemné upozornění opakovaně porušuje vnitřní pravidla DS Wágnerka, 
dobré mravy a narušuje soužití s ostatními klienty 
– 
v případě snížené úhrady z důvodu nedostatečného příjmu zatají-li klient svůj další příjem nebo změnu 
stávajícího příjmu mající vliv na výši úhrady 
 
Úhrady za služby 
Klienti jsou povinni platit úhradu za ubytování, stravování a fakultativní činnosti v rozsahu sjednaném v uzavřené 
smlouvě o poskytování pobytových sociálních služeb v DS Wágnerka v konkrétní výši dle platně uzavřené 
smlouvy. Částka ve smlouvě se řídí platnými ustanoveními zák. č.108/2006 Sb. v aktuálně platném znění a 
souvisejícími právními předpisy taktéž v platném znění. Samozřejmostí je respektování alespoň 15% „zůstatku“ 
příjmu klienta. 
V případě, že příjem klienta nepokryje náklady za ubytování a stravování úhrada se sníží. Částku za poskytované 
služby je povinen klient uhradit vždy nejpozději do posledního pracovního dne kalendářního měsíce, za který 
úhrada náleží. Úhrada se platí v hotovosti v pokladně poskytovatele, poštovní poukázkou nebo převodem na k tomu 
určený účet poskytovatele. 
Za poskytování péče klientovi náleží poskytovateli měsíčně částka ve výši přiznaného příspěvku na péči tomuto 
klientovi dle zákona č.108/2006 Sb. o sociálních službách.  
Cena poskytovaných služeb vychází z platných ustanovení příslušných zákonných předpisů a může být 
aktualizována. V případě změny úhrady za služby je sociální pracovnice povina o této skutečnosti informovat 
klienta nejméně 30 dní před platností nové úhrady a uzavřít s ním písemný dodatek ke smlouvě o poskytování 
pobytové sociální služby v DS Wágnerka (valorizace důchodů). 
Pokud klient nechce, nemusí DS Wágnerka sdělovat výši svého příjmu. 
 
Prostory, materiální a technické vybavení 
Pobytové služby jsou klientům poskytovány v budově DS Wágnerka, která je umístěna na adrese: Nad Nemocnicí 
153, 381 01, Český Krumlově. V budově je zajištěna úplná bezbariérovost všech prostor tak, aby služba byla 
dostupná všem klientům. 
Klientům DS Wágnerka je k dispozici 34 pokojů s celkovou kapacitou 74 lůžek. Ubytování je poskytováno v jedno, 
dvou a třílůžkových pokojích. 
Klientům je k dispozici jídelna, klubovna, veranda, apod..  
V DS Wágnerka je k dispozici 1 výtah. 
Pro zajištění bezpečnosti klientů je celá budova DS Wágnerka vybavena dvojím moderním tísňovým systémem.   
Celý objekt DS Wágnerka je po kompletní rekonstrukci, která byla ukončena v prosinci 2009. Vybavení všech 
pokojů pro klienty je zcela nové. 
 
 
Dne: 1.10.2019  
 
Zpracoval: Hana Dufková Spoladore 
 
 
 
