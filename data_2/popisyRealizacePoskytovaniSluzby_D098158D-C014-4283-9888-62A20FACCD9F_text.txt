                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
 
 
 
SOUBOR INFORMACÍ O POSKYTOVÁNÍ SOCIÁLNÍ SLUŽBY 
V DOMOVĚ PRO SENIORY 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Platnost: od 1. 3. 2022 
 
 
Mgr. Bc. Vojtěch Curylo, DiS. 
ředitel organizace 
 
 
 
Elektronická pečeť - 25.2.2022
Certifikát autora podpisu :
Jméno : MSK robot
Vydal : PostSignum Qualified CA 4
 : 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
 
1. Veřejný závazek 
 
Domov Slunovrat, Ostrava – Přívoz, p.o., který je příspěvkovou organizací, kterou zřizuje 
Statutární město Ostrava, má sídlo v Ostravě - Přívoze, Na Mlýnici 203/5. V domově pro 
seniory poskytuje celodenní pobytové služby sociální péče v nepřetržitém provozu. 
 
 
Poslání 
Domov Slunovrat, Ostrava – Přívoz, p.o. (dále jen Domov) poskytuje pobytovou 
službu seniorům nebo dospělým osobám se sníženou soběstačností, které 
potřebují sociální a ošetřovatelskou péči zejména z důvodu věku.    
 
 
Základní činnosti  
• ubytování, včetně úklidu, údržby, praní, žehlení a drobných oprav prádla 
• celodenní stravování včetně možnosti výběru diet 
• pomoc a podporu při uplatňování práv, oprávněných zájmů a při obstarávání 
osobních záležitostí 
• aktivizační a sociálně-terapeutické činnosti 
• pomoc při zvládání běžných úkonů péče o vlastní osobu 
• pomoc při osobní hygieně nebo poskytnutí podmínek pro osobní hygienu 
• zprostředkování kontaktu se společenským prostředím 
• ošetřovatelskou péči 
• zprostředkování zdravotní péče 
• zprostředkování duchovní péče 
 
 
Cílová skupina – okruh osob, kterým je služba určena  
Služba je určena osobám starším 55 let vyžadujícím pravidelnou pomoc a podporu jiné 
osoby z důvodu snížené soběstačnosti, které jsou v nepříznivé sociální situaci. 
 
Služby nemohou být poskytovány těmto osobám:  
• jejichž stav vyžaduje poskytnutí ústavní péče ve zdravotnickém zařízení 
• s akutním infekčním onemocněním, které by závažným způsobem ohrožovalo 
ostatní klienty (nebezpečí epidemie) 
• s akutní závislostí na alkoholu, drogách a jiných návykových látkách nebo osobám, 
které by pod vlivem těchto látek narušovaly soužití s ostatními uživateli. 
 
Důvody odmítnutí poskytování sociální služby dle par. 91 odst. 3 zákona o 
sociálních službách č. 108/2006 Sb.: 
• poskytovatel neposkytuje sociální službu, o kterou osoba žádá, a to i s ohledem na 
vymezení okruhu osob v registru poskytovatelů sociálních služeb 
• nemá dostatečnou kapacitu k poskytnutí sociální služby, o kterou osoba žádá 
• zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby  
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
• osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
 
Cíle domova pro seniory 
• Udržet a podporovat soběstačnost klientů v co nejvyšší míře a poskytovat 
individuálně zaměřenou sociální a ošetřovatelskou péči dle aktuálních potřeb 
klienta. 
• Podporovat smysluplný a spokojený život ve stáří (např. pomocí kontaktu s blízkými 
osobami a dobrovolníky; rehabilitací; aktivizačních nebo sociálně-terapeutických 
činností). 
 
 
Zásady poskytované služby 
• Zachování úcty ke každému člověku a jeho lidským právům.  
• Respektování aktuálních individuálních a specifických potřeb klienta. 
• Respektování soukromí a potřeby intimity klienta, zachování jeho důstojnosti.  
 
 
Kapacita služby 
Kapacita služby je 68 klientů. 
 
 
Kontakty: 
Domov Slunovrat, Ostrava- Přívoz, příspěvková organizace 
Na Mlýnici 203/5 
702 00 Ostrava – Přívoz 
IČ: 70631841 
 
tel.: 596 133 530 
e-mail: slunovrat@domovslunovrat.cz 
 
 zadosti@domovslunovrat.cz 
internetové stránky: www.domovslunovrat.cz 
 
 
Zřizovatel organizace: 
Statutární město Ostrava, odbor sociálních věcí a zdravotnictví 
adresa: Statutární město Ostrava, odbor sociálních věcí a zdravotnictví, Prokešovo       
nám. 8, Moravská Ostrava 702 00 
www.ostrava.cz/cs/urad/magistrat 
 
 
 
 
 
 
 
 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
2. Materiální a technické zabezpečení realizace sociální služby 
Provozování sociálních služeb v objektech ulice Na Mlýnici v Ostravě-Přívoze má více než 
stoletou tradici. První historicky zaznamenaná zmínka o budově pochází z roku 1875, kdy 
byl na místě dnešního domova patrový dům s číslem popisným 203, jehož majitelem byl 
Leopold Königstein. 
 
Důležitým mezníkem pro vůbec první zahájení sociální nebo zdravotní činnosti v tomto 
objektu byl rok 1901, kdy nemovitost kupuje polský náboženský řád tehdy vystupující pod 
názvem Kongregace chudých sester třetího řádu sv. Františka, dnes Kongregace sester 
sv. Františka od blahoslavené Panny Marie Ustavičné pomoci, a zakládá zde „Klášter pro 
nezhojitelně nemocné“. Tato kongregace vznikla v roce 1844 s hlavním sídlem v Opavě. 
 
Od tohoto řádu v roce 2004 kupuje statutární město Ostrava předmětné nemovitosti a 
stává se vlastníkem objektu.  
Domov Slunovrat, Ostrava-Přívoz, příspěvková organizace, byla zřízena usnesením 
Zastupitelstva města Ostravy č. 134/7 ze dne 18. prosince 1991, s účinností od 1. ledna 
1992, nejprve jako rozpočtová organizace; a později usnesením Zastupitelstva města 
Ostravy č. 617/14 ze dne 27. září 2000, s účinností od 1. ledna 2001, jako příspěvková 
organizace. 
 
Objekt domova je umístěn v blízkosti starší zástavby v městské čtvrti Přívoz a je obklopen 
uzavřeným zahradním areálem (cca 3000 m2). Je dobře dostupný veškerou dopravou ze 
všech částí města Ostravy.  
 
 
Umístění domova 
                                                                                
 
 
 
 
 
 
 
 
 
 
 
 
 
 
 
 
 
 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
Vnitřní uspořádání objektu 
 
Suterén  
 provoz kuchyně, jídelny pro zaměstnance, sklady. 
Přízemí  
 bezbariérový vstup, recepce, pokladna depozit, zázemí volnočasových aktivit pro 
klienty domova pro seniory, návštěvní místnost, zázemí pro zdravotní personál. 
Přístavba přízemí  
 ubytovací kapacita pro klienty domova se zvláštním režimem, jídelna, zázemí pro 
aktivizační činnosti pro klienty domova se zvláštním režimem, společné sociální 
zařízení, společné koupelny, šatna a denní místnost pro pracovníky v sociálních 
službách, kuchyňka pro klienty, pracovna vedoucího úseku - sociálního pracovníka 
a koordinátora. 
Přístavba zvýšené přízemí 
 ubytovací kapacita pro klienty domova se zvláštním režimem, jídelna, společná 
koupelna, společné sociální zařízení. Bezbariérovost zvýšeného přízemí je zajištěna 
prostřednictvím plošiny. 
 
 I. až III. poschodí budovy – objekt domova pro seniory. 
 ubytovací kapacita pro klienty domova pro seniory, jídelny, společná sociální 
zařízení, společné koupelny, šatny a denní místnosti pro pracovníky včetně 
kanceláře vedoucích pobytových úseků, v I. poschodí budovy se nachází kaple, 
bezbariérovost je zajištěna na tomto úseku taktéž plošinou, ve III. poschodí budovy 
se nachází mimo pokojů klientů společenský sál, fototerapeutická místnost a 
sklady. 
 
Přístavba, tzv. Rohový dům 
 suterén – rehabilitační místnost, zázemí pro vrchní sestru a lékaře 
 1. patro – 4 tréninkové byty a společenská místnost pro klienty domova se 
zvláštním režimem 
 2. a 3. patro – ubytovací kapacita pro klienty domova pro seniory – pokoje a jídelny 
 
Domov má celkem k dispozici 58 pokojů. 38 pokojů je k dispozici pro klienty sociální 
služby domov pro seniory.  
Pro klienty sociální služby domov se zvláštním režimem je k dispozici 16 pokojů a 4 
tréninkové byty. Pokoje jsou jedno a dvoulůžkové. 
 
Součástí zařízení je i zahrada, která slouží k odpočinku a k pořádání společenských akcí a 
soutěží v letním období. Klienti mohou využívat i další společné prostory jako jsou 
společenské místnosti a pracovny pro aktivizační činnosti, fototerapeutickou místnost, 
společenský sál a kapli. V celém areálu je k dispozici bezdrátová internetová síť Wi-Fi. 
 
 
 
 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
Zaměstnanci domova pro seniory 
 
Ředitel organizace je statutární zástupce organizace. 
 
Vedoucí útvaru sociálních služeb řídí: 
 vedoucí pobytových úseků  
 pracovníky v sociálních službách 
 pracovníky v sociálních službách pro aktivizační činnosti 
 pracovnici pro depozitní účty klientů 
 
Vedoucí pobytového úseku řídí celý úsek, ve kterém je klientům poskytována služba. 
Plní též funkci sociálního pracovníka, který poskytuje podporu při uplatňování práv, 
oprávněných zájmů a při obstarávání osobních záležitostí klientů. Do jeho kompetence 
patří též personální řízení a koordinace pracovníků v sociálních službách a pracovníků 
v sociálních službách pro aktivizační činnosti.  
 
Pracovníci v sociálních službách poskytují podporu při všech úkonech denní potřeby – 
např. při osobní hygieně, při koupání, při chůzi, při podávání jídla, vstávání a uléhání na 
lůžko apod. Poskytují klientům podporu při styku s širším prostředím.  
Po nástupu do zařízení je klientovi přidělen tzv. klíčový pracovník, tj. člověk, který je mu 
průvodcem při poskytování sociálních služeb. Klíčový pracovník také zjišťuje spokojenost 
případně nespokojenost s poskytovanou službou a podporou a následně zajišťuje nápravu 
ve spolupráci s vedoucí pobytového úseku.  
 
Pracovníci v sociálních službách pro aktivizační činnosti poskytují klientům podporu 
zejména při vyplnění volného času. Podporují klienty v běžném způsobu života. Taktéž oni 
mohou plnit roli klíčových pracovníků. 
 
Pracovnice pro depozitní účty klientů poskytuje klientům podporu při hospodaření 
s osobními financemi a zajišťuje platby za léky, poplatky a nákupy apod.  
 
Sociální pracovnice pro jednání se zájemcem o službu je k dispozici pro poskytování 
informací o službě potenciálním zájemcům, zodpovídá za proces jednání se zájemcem o 
službu, provádí sociální šetření a vede evidenci zájemců v pořadníku. 
 
Všeobecné sestry zajišťují ošetřovatelskou péči nebo zprostředkují zdravotní péči dle 
individuálních potřeb a aktuálního zdravotního stavu klientů. Například poskytují podporu a 
edukaci při užívání léků, naplňování léčebného režimu a doporučení ošetřujícího lékaře 
klienta. Všeobecné sestry pracují pod vedením vedoucí útvaru zdravotní péče. 
 
Zaměstnanci provozně – technického útvaru: 
 Pracovníci stravovacího úseku 
 Pracovníci prádelenského úseku 
 Pracovníci úklidového úseku 
 Údržba 
  
Pracovníci stravovacího provozu – kuchaři připravují stravu pro klienty. 
Pracovníky stravovacího provozu řídí vedoucí úseku stravování. 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
Pracovníci prádelenského úseku zajišťují praní osobního a ložního prádla, žehlení i 
drobné opravy ošacení klientů. Pracovníky prádelenského úseku řídí vedoucí 
prádelenského úseku. 
Pracovníci úklidového úseku zajišťují úklid, čistotu a pořádek v domově, a to nejen na 
pokojích, ale také ve společných prostorech (na chodbách, v koupelnách, jídelnách, 
společenských prostorech apod.). 
 
Pracovníci údržby zabezpečují v domově drobné opravy a servisní zásahy. 
 
Pracovníci recepce zabezpečují a kontrolují vstup do zařízení. 
 
Zaměstnance provozně-technického útvaru řídí vedoucí provozně - technického útvaru. 
 
3. Charakteristika poskytovaných služeb 
Zahájení pobytové služby 
Před zahájením pobytu v domově pro seniory je uzavřena Smlouva o poskytnutí služby 
sociální péče (dále jen Smlouva). Smlouva se uzavírá mezi klientem (příp. opatrovníkem) 
a statutárním zástupcem domova – ředitelem organizace.  
 
Smlouva obsahuje: 
 předmět smlouvy 
 rozsah poskytování sociální služby 
 ubytování 
 stravování 
 místo a čas poskytování sociální služby 
 výše úhrady 
 příspěvek na péči 
 ujednání o dodržování vnitřních pravidel stanovených poskytovatelem pro 
poskytování sociálních služeb 
 adaptační doba 
 výpovědní důvody a výpovědní lhůty 
 ochrana osobních údajů  
 doba platnosti smlouvy 
 závěrečná ujednání 
 
 
 
 
 
 
 
 
Individuální plánování průběhu poskytování služby 
Domov poskytuje sociální služby na základě individuálního přístupu ke každému klientovi.   
Každý klient má zpracován tzv. Plán péče, který obsahuje individuální potřeby a cíle, které 
klient chce a potřebuje prostřednictvím služby domova pro seniory naplňovat. Obsahuje 
také hodnocení spokojenosti nebo nespokojenosti s poskytovanými službami a 
s poskytovanou podporou. Tento plán je pravidelně vyhodnocován.  
 
 
 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
Ubytování 
Standardní vybavení pokoje zahrnuje jednu uzamykatelnou šatní skříň, nástavec pro 
osobní věci, křeslo nebo židli, postel s povlečenými přikrývkami a noční stolek na drobné 
věci. V nové budově je v pokojích k dispozici také stůl se židlemi, lednice a minikuchyňka. 
Soukromí ve dvoulůžkových pokojích je zpravidla zajištěno zástěnami. 
 
V pokojích i v celé budově je zakázáno kouřit. Kuřákům jsou vyhrazeny prostory na 
zahradě domova. Toto místo je zřetelně označeno.  
 
 
Stravování 
V  domově je klientům zabezpečována celodenní strava a pitný režim. Stravování probíhá 
na základě předem zveřejněného jídelního lístku. 
 
Stravování je klientům poskytováno v těchto dietách: 
 dieta racionální (normální) 
 dieta šetřící  
 dieta diabetická 
 dieta diabetická/šetřící 
 individuální diety (např. bezlepková) 
 
Klientům, kteří mají diabetickou dietu kompenzovanou inzulínem je navíc podávána II. 
večeře. 
 
Osobní hygiena a úkony péče 
Pomoc či podpora při osobní hygieně a dalších úkonech péče o vlastní osobu je 
poskytována na základě individuálně vytvořeného Plánu péče pro každého klienta. 
 
Finanční záležitosti 
Sociální služby jsou poskytovány za úhradu, která je s klientem dohodnuta ve Smlouvě o 
poskytování služby sociální péče dle aktuálního Sazebníku úhrad za poskytované služby. 
 
Úhrada zahrnuje: 
a) Platbu za ubytování, která je dána typem pokoje 
b) Platbu za stravu. 
c) Platbu za poskytnutí úkonů péče, která je stanovena ve výši přiznaného příspěvku 
na péči. 
 
 
Finanční náhrady (vratky) za pobyty klientů mimo domov  
Finanční náhrady (vratky) jsou poskytovány za neodebranou a předem odhlášenou stravu 
a v oblasti poskytované péče (nepřítomnost klienta v domově delší než 24 hodin). 
 
Zdravotní péče  
Klient si může zůstat v péči svého ošetřujícího lékaře nebo může využít zdravotní péči, 
kterou poskytuje praktický lékař domova, případně další odborní lékaři – ortopéd, 
psychiatr, urolog.  
 
                                     
                                        DOMOV SLUNOVRAT, OSTRAVA-PŘÍVOZ, PŘÍSPĚVKOVÁ ORGANIZACE 
                                   
 
 
 
Dle dohody je také možné zajistit rehabilitaci prostřednictvím externí rehabilitační 
pracovnice. 
 
 
Aktivizační činnosti  
Domov zajišťuje pro klienty volnočasové a sociálně-terapeutické činnosti, které organizují 
a zabezpečují zejména pracovníci v sociálních službách pro aktivizační činnosti.  
 
 
 
Bližší a podrobnější informace zájemcům o sociální službu poskytuje sociální 
pracovnice pro jednání se zájemcem o službu. 
 
Telefonní kontakt: 731 157 616 nebo 596 133 530 
E-mail: zadosti@domovslunovrat.cz  
 
 
 
 
 
V Ostravě, dne 1. 3. 2022 
 
 
 
 
 
 
 
Mgr. Bc. Vojtěch Curylo 
ředitel organizace 
 
Mgr. Bc. 
Vojtěch 
Curylo, DiS.
Digitálně podepsal 
Mgr. Bc. Vojtěch 
Curylo, DiS. 
Datum: 2022.02.24 
14:15:00 +01'00'
Ověřovací doložka změny datového formátu dokumentu podle § 69a zákona č. 499/2004 Sb.
Změnou datového formátu se nepotvrzuje správnost a pravdivost údajů obsažených v dokumentu a jejich soulad s právními předpisy.
Vstupující dokument byl podepsán zaručeným elektronickým podpisem založeným na kvalifikovaném certifikátu vydaném kvalifikovaným
poskytovatelem služeb vytvářejících důvěru a platnost zaručeného elektronického podpisu byla ověřena dne 25.02.2022 8:05:53.
Zaručený elektronický podpis byl shledán platným, dokument nebyl změněn a ověření platnosti kvalifikovaného certifikátu bylo provedeno vůči
seznamu zneplatněných kvalifikovaných certifikátů k datu 25.02.2022 5:25:11. Údaje o zaručeném elektronickém podpisu: číslo kvalifikovaného
certifikátu 0156F25F, kvalifikovaný certifikát byl vydán kvalifikovaným poskytovatelem služeb vytvářejících důvěru PostSignum Qualified CA 4,
Česká pošta, s.p. pro podepisující osobu Mgr. Bc. Vojtěch Curylo, DiS., Domov Slunovrat, Ostrava-Přívoz, příspěvková organizace. Elektronický
podpis nebyl označen platným časovým razítkem.
Typ vstupního dokumentu:
.PDF
Otisk souboru:
16440904053544C0A4AED754B86CE83CB6D83D2B69122260F126EF4B66F9084A
Použitý algoritmus:
SHA256_SBB 2.16.840.1.101.3.4.2.1
Subjekt, který změnu formátu dokumentu provedl:
Moravskoslezský kraj,  28. října 2771/117,  70218 Ostrava, posta@msk.cz
Datum vyhotovení ověřovací doložky:
25.2.2022
Jméno a příjmení osoby, která změnu formátu dokumentu provedla:
Robot Karel
