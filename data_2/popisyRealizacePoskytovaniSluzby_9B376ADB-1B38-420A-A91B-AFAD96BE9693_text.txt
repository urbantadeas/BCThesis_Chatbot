1 
 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění pozdějších 
předpisů 
 
Název poskytovatele 
Domov pro seniory Jesenec, příspěvková organizace 
Název služby 
Domov pro seniory 
§ 
§ 49 Zákona č. 108/2006 Sb., o sociálních službách 
Působnost služby 
Jesenec 
 
Platnost od: 1.1.2024 
 
1. Veřejný závazek 
 
a. Poslání  
Posláním Domova pro seniory Jesenec, příspěvková organizace je vytvoření příjemného  
a bezpečného prostředí seniorům se sníženou soběstačností, kteří potřebují pomoc a podporu jiné 
fyzické osoby. Usilujeme o vytvoření podmínek pro důstojně prožité stáří. 
 
b. Cíle 
Cíle poskytované sociální služby:  
 podporovat soběstačnost uživatelů a motivovat je v činnostech, které jsou schopni sami 
zvládnout - nakoupit si, plánovat svůj volný čas, zvládání hygieny, najíst se/napít, procházky 
apod.; 
 zajištění potřebné péče uživatelům v činnostech, které již sami nezvládnou – např. pomoc 
s hygienou, podáváním stravy a tekutin, motivace a podpora při zapojení do volnočasových 
aktivit; 
 
c. Cílová skupina (okruh osob, pro které je služba určena a pro které určena není) 
Cílovou skupinou jsou senioři od 60 let, kteří se ocitli v nepříznivé sociální situaci, mají sníženou 
soběstačnost či pohyblivost a potřebují podporu a dopomoc v péči o svou osobu. Potřeba péče  
je taková, že ji nelze zajistit v domácím prostředí, a to ani při využití podpory rodiny, případně 
nejbližšího okolí, nebo terénních či ambulantních sociálních služeb.  
 
V rámci cílové skupiny nejsme schopni zajistit službu: 
 seniorům s individuálně určenými potřebami, u kterých je vyžadující asistence pracovníka 
po převážnou část dne, neboť úprava prostředí a využití dostupných kompenzačních 
pomůcek nejsou pro kvalitní poskytnutí sociální služby dostačující. 
 
d. Zásady poskytování sociální služby 
Zásady poskytované služby: 
 důstojnost uživatele, důvěra a diskrétnost – důstojný přístup a úcta k uživateli, zachování 
důvěrných informací; 
 respektování vlastní vůle uživatele, jeho práv a možnost volby – služba je poskytována 
na základě individuálních potřeb uživatele;  
 samostatnost – podpora uživatele v soběstačnosti, podpora a motivace v činnostech, které 
jsou schopni sami zvládnout; 
 aktivní využití volného času – smysluplnost volnočasových aktivit a vykonávaných 
činností; 
2 
 
 sociální začleňování – podpora a pomoc při využívání běžně dostupných služeb, kulturních 
akcí, udržování společenských kontaktů a vztahů s rodinou a přáteli; 
 profesionální přístup zaměstnanců – využití odborných znalostí a dovedností personálu, 
odpovědný, morální a mravní přístup zaměstnanců, dodržování základních lidských práv  
a svobod. 
 
 
2. Jednání se zájemcem o službu, vstup uživatele do služby 
 
Zájemce o službu získá formulář žádosti o poskytování sociální služby v domově pro seniory,  
i tiskopisy související s ní (vyjádření lékaře, plnou moc), na webových stránkách 
(www.ddjesenec.cz) nebo v kanceláři sociální pracovnice. Vyplněné žádosti jsou přijímány 
v jakékoliv písemné podobě – poštou, e-mailem, datovou schránkou nebo mohou být doručeny 
osobně.  
Jednáním se zájemcem o službu jsou v domově pověřeny sociální pracovnice. Cílem jednání  
je, aby zájemci o službu byly předány důležité informace o službě, a těmto informacím porozuměl.  
Zájemce je seznámen s principem poskytování služeb a současně je seznámen s vnitřními pravidly 
domova.  
Po doručení žádosti posuzuje komise, zda zájemce spadá do okruhu osob, pro které je služba 
určena a současně, zda jeho nepříznivou sociální situaci lze řešit službou poskytovanou domovem. 
Spadá-li žadatel do okruhu osob, pro které je služba určena, následuje sociální šetření, které 
probíhá v místě aktuálního pobytu žadatele. Cílem šetření je posouzení míry soběstačnosti  
a potřebnosti sociální služby. V průběhu šetření je zájemce seznámen s principem poskytování 
služeb a současně je seznámen s vnitřními pravidly domova.  
V případě nemožnosti osobního setkání s žadatelem (vzdálenost, karanténní opatření, apod.), 
zastoupí při šetření sociální pracovníci z místa aktuálního pobytu žadatele, popř. proběhne jednání 
se zájemcem o službu formou telefonického rozhovoru s žadatelem, zákonným zástupcem, 
zmocněncem, či jinou blízkou osobou. 
Poté komise vyhodnocuje informace získané z dodané žádosti, veškerých písemných podkladů  
a z průběhu sociálního šetření.  
Po posouzení žádosti komisí je žadatel vyrozuměn o tom, zda bylo jeho žádosti vyhověno či 
nikoliv a jsou mu sděleny důvody odmítnutí uzavření smlouvy o poskytování sociální služby. 
V případě, že: 
a) žádosti zájemce bylo vyhověno a poskytovatel má vhodné místo, na které by mohl být 
přijat, je kontaktován sociální pracovnicí, která ho seznámí s postupem přijetí do domova, 
předá potřené informace o službě a dohodne termín nástupu; 
b) žádosti zájemce bylo vyhověno, ale poskytovatel nemá vhodné místo, na které by mohl být 
přijat, je žádost zájemce, na základě jeho projeveného zájmu zařazena do pořadníku, a to 
dle provedeného hodnocení jeho nepříznivé sociální situace a dalších skutečností. 
Z pořadníku jsou žádosti vybírány podle toho, zda potřeby zájemce je možné zabezpečit na 
uvolněném místě v domově, přičemž současně musí být splněna podmínka, že jde 
o zájemce, jehož žádost byla po provedeném hodnocení zařazena do pořadníku na takovém 
místě, kdy před jeho žádostí není žádost jiného zájemce, se kterým by mohla být uzavřena 
smlouva o poskytování sociální služby.   
c) žádosti zájemce bylo vyhověno, ale poskytovatel nemá vhodné místo, na které by mohl být 
přijat a zájemce neprojevil zájem o zařazení jeho žádosti do pořadníku, je proces jednání se 
zájemcem ukončen. S touto skutečností je zájemce seznámen. 
3 
 
Samotné poskytování služby v domově pro seniory začíná uzavřením písemné smlouvy  
o poskytování sociální služby. K uzavření smlouvy dojde nejpozději v den přijetí do domova.  
Využívání sociální služby může uživatel služby kdykoliv ukončit vypovězením smlouvy. 
Důvodem vedoucím k ukončení vyřizování žádosti je i odmítnutí zájemce nastoupit na uvolněné 
místo, a to 2x po sobě (v rozmezí 31 dnů a delším). Žádost takového zájemce bude vyřazena 
z pořadníku a proces vyřizování žádosti bude ukončen. Vyřizování žádosti také končí, pokud o to 
zájemce požádá. Zájemce je vždy informován o důvodech vedoucích k ukončení vyřizování žádosti 
s upozorněním, že v případě budoucího zájmu o poskytování sociální služby v domově bude 
nezbytné podat novou žádost. 
 
 
3. Popis služby 
a. Naplnění základních činností ze zákona 
Mezi základní činnosti poskytované naším domovem patří: 
 ubytování  
- 
celoroční ubytování v jednolůžkových, dvoulůžkových a vícelůžkových pokojích,  
- 
součástí ubytování je i poskytnutí úklidu, praní, drobných oprav prádla a žehlení; 
 strava 
- 
celodenní strava v rozsahu pěti jídel – snídaně, svačina, oběd, svačina, večeře  
a pro diabetiky užívající inzulín zajišťujeme druhou večeři, 
- 
stravu poskytujeme dle zásad zdravé výživy odpovídající věku a potřebám dietního 
stravování - D3 běžná strava, D4 žlučníková dieta, D9 diabetická dieta; 
 pomoc při zvládání běžných úkonů péče o vlastní osobu 
- 
pomoc při oblékání a svlékání, pomoc při prostorové orientaci, pomoc při podávání 
jídla a pití, přesuny na postel, vozík apod.; 
 pomoc při osobní hygieně nebo poskytnutí podmínek pro osobní hygienu 
- 
pomoc při úkonech osobní hygieny, pomoc při základní péči o vlasy a nehty, pomoc 
při použití WC; 
 zprostředkování kontaktu se společenským prostředím 
- 
podpora a pomoc při využívání běžně dostupných služeb, kulturních akcí, udržování 
společenských kontaktů a vztahů s rodinou a přáteli – kadeřnice, výlety, návštěvy 
výstav a divadelních představení, hudební vystoupení pořádaná domovem apod.; 
 sociálně terapeutické činnosti 
- 
individuální činnosti, jejichž cílem je rozvoj nebo udržení dosavadních schopností  
a dovedností – práce se vzpomínkami, smyslové či hudební činnosti s prvky terapie 
apod.; 
 aktivizační činnosti 
- 
volnočasové a zájmové aktivity, rozvíjení zájmů a koníčků, činnosti podporující 
upevňování motorických, psychických a sociálních schopností a dovedností – 
trénování paměti, skupinová cvičení, výtvarná dílna, filmový klub apod.; 
 pomoc při uplatňování práv, oprávněných zájmů a při obstarávání osobních 
záležitostí 
- 
pomoc při komunikaci vedoucí k uplatňování práv a oprávněných zájmů, včetně 
sociálního poradenství - jednání s úřady, vyřizování podnětů a stížností, komunikace 
s blízkými, zajišťování nákupů apod. 
 
 
4 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla 
pro 
poskytování 
sociální 
služby 
vychází 
ze 
zákona 
č. 
108/2006 
Sb.,  
o sociálních službách a z prováděcí vyhlášky č. 505/2006, kterou se provádějí některá ustanovení 
zákona o sociálních službách a jsou uvedena ve vnitřních předpisech organizace. Shrnutí 
nejdůležitějších vnitřních pravidel poskytované služby jsou zpracována v samostatném 
dokumentu, který je přístupný na webových stránkách (www.ddjesenec.cz), popř. jsou k nahlédnutí 
v kanceláři sociální pracovnice a na pracovně sester. 
 
c. Metody práce, plánování služby 
Poskytování sociální služby vychází z moderních i tradičních metod sociální práce, hlavní 
používanou metodou je přístup zaměřený na člověka. Vycházíme tedy z toho, jací lidé jsou a jaké 
jsou jejich možnosti a dovednosti. Bereme klienty vážně v jejich jedinečnosti a individualitě. 
Snažíme se porozumět a přizpůsobit jejich způsobu vyjadřování, poskytnout podporu v rámci jejich 
možností a schopností, podat pomocnou ruku při řešení problémů. S tímto přístupem koresponduje 
plánování služby a stanovování a naplňování osobních cílů uživatelů.  
Průběh služby je plánován společně s uživatelem, odvíjí se od jeho individuálních potřeb 
a zachovalých schopností a také vychází z možností domova. Služba je plánována ode dne přijetí 
uživatele do služby, kdy se sestavují ošetřovatelské plány a plány péče. Individuální plán uživatele 
je sestaven jeden až tři měsíce od přijetí uživatele do služby (v případě potřeby je toto období delší), 
kdy probíhá jeho adaptace na nové prostředí. Uživatelé mohou měnit své osobní cíle i ovlivňovat 
průběh poskytované služby. Každý uživatel má ode dne přijetí do domova svého klíčového 
pracovníka. V opodstatněných případech, např. antipatie, střet zájmů, může dojít ke změně 
klíčového pracovníka ať již na žádost uživatele či klíčového pracovníka. 
Setkávání klíčového pracovníka s uživatelem probíhá nejméně 1x měsíčně. Záznamy o průběhu 
služby jsou vyhodnocovány dle potřeby uživatele, minimálně 1x ročně.   
 
d. Pravidla pro vyřizování stížností 
Uživatelé Domova mají právo si stěžovat na kvalitu a způsob poskytování sociálních služeb. 
Stížnosti mohou být podávány ústně, písemně, e-mailem, anonymně či adresně.   
Stěžovat si mohou u kteréhokoliv pracovníka, prostřednictvím jiné osoby nebo schránek důvěry, 
které jsou umístěny v každé budově. Stížnost je vždy předána kompetentní osobě k vyřízení,  
je řešena okamžitě, nejpozději však do 28 dnů od podání. Odpověď na anonymní stížnost  
či připomínku je vyvěšena na dobu 15 dnů na nástěnce v hlavní budově. 
V případě nespokojenosti se uživatel může odvolat k nadřízenému nebo nezávislému orgánu, 
kterým je: 
 Olomoucký kraj, Jeremenkova 40a, 779 00 Olomouc,  
telefon: 585 508 111, e-mail: posta@kr-olomoucky.cz; 
 Ministerstvo práce a sociálních věcí ČR, Na Poříčném právu 1/376, 128 01 Praha 2, 
telefon: 221 921 111, e-mail: posta@mpsv.cz; 
 Kancelář veřejného ochránce práv, Údolní 39, 602 00 Brno,  
telefon: 542 542 888, e-mail: podatelna@ochrance.cz; 
 Český helsinský výbor, z.s., Štefánikova 21, 150 00 Praha 5, 
telefon: 257 221 141 nebo 257 221 142, e-mail: poradna@helcom.cz. 
 
e. Pravidla pro ukončení služby 
Sociální služba je poskytována na základě smluvního vztahu, který může zaniknout písemnou 
dohodou obou smluvních stran nebo písemnou výpovědí, a dále úmrtím uživatele nebo zánikem 
poskytovatele. 
5 
 
 Uživatel může smlouvu písemně vypovědět kdykoliv, bez udání důvodů. Výpovědní lhůta 
pro výpověď uživatelem činí 7 pracovních dnů a počíná běžet prvním dnem následujícím 
po doručení písemné výpovědi poskytovateli. 
 Poskytovatel může smlouvu vypovědět pouze z těchto důvodů: 
- 
jestliže uživatel hrubě porušuje své povinnosti vyplívající ze smlouvy (zamlčení výše 
příjmu nebo jeho změn v případě snížené úhrady, nezaplacením dvou úhrad po sobě 
jdoucích); 
- 
jestliže uživatel narušuje soužití (agresivita, fyzické napadení, vyhrožování apod.); 
- 
pokud u uživatele došlo ke změnám potřeb, které není poskytovatel schopen zajistit. 
Výpovědní lhůta pro výpověď ze strany poskytovatele činí 3 měsíce. V případě narušování 
soužití uživatelem činí výpovědní lhůta 30 dnů. Obojí počíná běžet dnem doručení 
výpovědi uživateli. 
Ke dni ukončení pobytu je uživatel povinen uhradit veškeré vzniklé nedoplatky spojené s pobytem. 
Uživatel současně podpisem smlouvy bere na vědomí, že po ukončení smluvní výpovědi 
z některého výše uvedeného důvodu není poskytovatel povinen zajistit uživateli náhradní 
ubytování. 
 
f. Úhrady za služby, spoluúčast osoby blízké na úhradě 
Výše úhrady za poskytovanou sociální službu je stanovena v souladu se zákonem č. 108/2006 Sb., 
o sociálních službách a prováděcí vyhláškou č. 505/2006 Sb., v platném znění, a je uvedena  
ve Smlouvě o poskytování sociální služby. 
Úhradu za ubytování a stravu hradí uživatel ze svého příjmu. Po provedené úhradě musí uživateli 
zůstat alespoň 15 % z jeho měsíčního příjmu.  
V případě, že uživateli po uhrazení úhrady za stravu a ubytování nezůstane částka alespoň 15 % 
z jeho příjmů, je uživatel povinen předložit doklad o výši jeho měsíčního příjmu, na základě kterého 
bude úhrada snížena.  
Pokud uživatel nemá vlastní příjem nebo jeho příjmy nedostačují na úhradu ubytování a stravy, 
může se poskytovatel dohodnout na spoluúčasti na úhradě nákladů s osobou blízkou uživateli, 
případně s jinou fyzickou či právnickou osobou. 
Za poskytovanou péči je uživatel povinen platit za kalendářní měsíc částku ve výši přiznaného 
příspěvku na péči. 
Výše úhrady za poskytovanou sociální službu je uvedena na webových stránkách domova 
(www.ddjesenec.cz/sluzby/cenik-sluzeb). 
 
g. Další doplňující informace 
V domově pravidelně ordinuje praktický lékař a psychiatr. Pravidelně také dochází 
fyzioterapeutka. Dále zprostředkováváme služby kadeřnice a pedikérky.  
 
 
4. Fakultativní služby (jsou-li poskytovány) 
Fakultativní služby jsou poskytovány dle platného ceníku, který je součástí Smlouvy o poskytování 
sociální služby a je k dispozici na nástěnkách a webových stránkách domova (www.ddjesenec.cz).  
Jedná se např. o soukromé telefonní hovory (dle skutečných nákladů), zajišťování nákupů, dopravu 
uživatele či jeho věcí.  
 
6 
 
5. Prostory, materiální a technické vybavení (bezbariérovost) 
Domov pro seniory Jesenec, příspěvková organizace je zřizovaná Olomouckým krajem. Sídlí 
v poklidné obci Jesenec, vzdálené od města Konice přibližně 3 km a necelých 25 km  
od Prostějova.  
Tvoří jej zámecký areál, jehož dominantou je historická budova barokního zámku (č.p. 1, kapacita 
38 lůžek), přiléhající budova (č.p. 2, kapacita 22 lůžek) a samostatná budova (č.p. 109, kapcita 12 
lůžek). Součástí komplexu je zahrada s altánkem, odpočinková místa k posezení na terasách,  
ve dvoře a u jezírka. V těsném sousedství zámku se nachází barokní kostel zasvěcený sv. Liborovi. 
V dosahu domova je obecní úřad, obchod, vlaková a autobusová zastávka.  
Celková kapacita domova je 72 lůžek. Ubytování poskytujeme v jedno, dvou a vícelůžkových 
pokojích, jejichž vybavením je lůžko, nábytek, televize. Uživatel si může pokoj dovybavit 
upomínkovými předměty, popř. drobným nábytkem. Vzhledem k možnostem a velikosti pokoje je 
však nutná konzultace s poskytovatelem služby. Sociální zařízení včetně koupelen je na všech 
budovách mimo pokoje.  
Hlavní budova s výtahem a k ní přiléhající budova jsou bezbariérové, další samostatná budova je 
z části bariérová. Společné prostory tvoří jídelny, které slouží jako společenské místnosti, dále hala, 
chodby a kuřárna. Domov disponuje vlastními provozy kuchyně, prádelny, úklidu a údržby. 
K dispozici máme pracovnu sester a rehabilitační místnost s přístrojovým vybavením.   
 
 
 
Zpracovala: Mgr. Simona Vychodilová 
Schválila: Ing. Andrea Spíchalová 
Dne: 23.10.2023 
 
 
