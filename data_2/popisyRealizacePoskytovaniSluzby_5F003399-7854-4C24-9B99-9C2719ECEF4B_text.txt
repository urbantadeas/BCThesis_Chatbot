 
1 
 
Sociální služby města Milevska 
příspěvková organizace 
5. května 1510, 399 01 Milevsko, IČ 75000750 
 
 
 
 
DOMOV PRO SENIORY MILEVSKO 
 
V Domově pro seniory Milevsko se poskytují pobytové sociální služby osobám, 
které mají sníženou soběstačnost zejména z důvodu věku nebo zhoršeného zdravotního 
stavu, jejichž situace vyžaduje pravidelnou pomoc jiné fyzické osoby. 
 
 
 
Popis činnosti Domova pro seniory: 
 
Činnost Domova pro seniory se řídí dle § 49, zákona č. 108/2006 Sb., o sociálních 
službách, a prováděcí vyhlášky č. 505/2006 Sb., kterou se provádějí některá ustanovení 
zákona o sociálních službách (vše v platném znení). 
 
Domov pro seniory Milevsko: 
 
Domov poskytuje podporu, pomoc a péči seniorům, kteří nejsou schopni sami 
žít ve vlastním domácím prostředí, ani za pomoci rodiny nebo terénní sociální 
služby, a kteří pomoc potřebují zejména ze závažných změn zdravotního stavu 
a z důvodu rozsáhlé závislosti na podpoře nebo pomoci jiné osoby. 
Potřebná vyhodnocená a poskytovaná pomoc vychází z individuálních potřeb 
klienta, snaží se působit na klienta aktivně, podporovat rozvoj samostatnosti, 
motivovat k takovým činnostem, které nevedou k dlouhodobému setrvávání nebo 
prohlubování nepříznivé sociální situace, ale posilují možnosti sociálního 
začleňování. Sociální služba je poskytována především v zájmu klientů a takovými 
způsoby, aby bylo vždy důsledně zajištěno dodržování základních lidských práv a 
svobod. 
Poskytovaná služba se přizpůsobuje individuálním potřebám klientů, aktivně 
reaguje na změny zdravotního a duševního stavu klienta, a přizpůsobuje rozsah 
poskytované podpory, pomoci a péče aktuálním potřebám klientů. 
 
Kapacita pobytové sociální služby je 90 lůžek.  
 
Charakteristika poskytovaných služeb: 
Služba je poskytována na základě smlouvy mezi poskytovatelem (SSMM) a klientem 
služby za úhradu, která se skládá z platby za bydlení, z platby za stravu a platby za péči, 
na kterou je určen příspěvek na péči (státní dávka vyplácená úřadem práce).  
Péči o klienty domova pro seniory zajišťuje tým odborných zaměstnanců včetně 
všeobecných a praktických sester. Náš domov má smluvně zajištěného praktického lékaře.  
 
2 
Rozsah a průběh poskytování služeb je sestaven na základě individuálního plánu péče 
s každým klientem. Péče je klientům poskytována v rámci multidisciplinárního týmu. 
Pro klienty jsou dostupné doplňkové služby a kulturní a společenské akce. Mezi 
pravidelné aktivizační činnosti patří cvičení v tělocvičně pod vedením aktivizačních 
pracovnic, pravidelná odpolední společná posezení a volnočasové aktivity, přednášky, 
kulturní akce. 
 
 
Údaje o místech poskytování pobytové služby: 
Název poskytované služby: 
Domov pro seniory Milevsko 
Adresa poskytovatele: 
Sociální služby města Milevska 
5. května 1510 
 
 
5. května 1372 
399 01 Milevsko 
 
 
399 01 Milevsko 
Webové stránky poskytovatele: 
www.socsluzbymilevsko.cz 
 
Kontaktní informace služby: 
ředitelka 
Mgr. Marie Jarošová 
Tel.: 606 200 311 
reditelka@socsluzbymilevsko.cz 
 
sociální pracovnice  
Bc. Martina Holá 
Tel.: 721 650 904 
socprac@socsluzbymilevsko.cz 
 
sociální pracovnice 
Mgr. Nikola Kokrmentová 
Tel.: 606 694 999 
nikola.kokrmentova@socsluzbymilevsko.cz 
vrchní sestra, vedoucí pracoviště DS I 
 
 
Bc. Šárka Hrychová  
Tel.: 606 572 433 
vrchnisestra@socsluzbymilevsko.cz 
 
úseková sestra, vedoucí pracoviště DS II 
Marcela Hrůzová 
Tel.: 725 073 955 
hruzova.marcela@socsluzbymilevsko.cz 
 
úseková sestra, vedoucí pracoviště DS IV 
 
3 
Bc. Pavla Šonková 
Tel.: 606 735 259 
pavla.sonkova@socsluzbymilevsko.cz 
 
Pracoviště Domova pro seniory Milevsko je rozděleno do dvou budov na pracoviště 
DS I s adresou 5. května 1372 a počtem 25 lůžek a pracoviště DS II a DS IV v budově DPS 5. 
května 1510 s kapacitou 31 a 34 lůžek. Obě budovy jsou bezbariérově propojeny. V každé 
z budov je samostatný výtah. 
K odpočinku a vycházkám slouží zahrada s možností posezení v pergole.  
 
Zájemce o službu: 
Zájemce o službu nebo rodinný příslušník si vyzvedne u sociální pracovnice 
„Žádost o poskytování pobytové sociální služby – domov pro seniory“, žádost je možné získat 
i na internetových stránkách Sociální služby města Milevska (dále jen SSMM) – 
www.socsluzbymilevsko.cz v sekci Domov pro seniory. Vyplněnou žádost s kopiemi 
potřebných dokladů (kopie Rozhodnutí o přiznání příspěvku na péči, kopii důchodového 
výměru, Vyjádření registrujícího praktického nebo ošetřujícího lékaře) odešle nebo doručí do 
podatelny SSMM v ul. 5. května 1510, Milevsko. Následně je s žadatelem dohodnuta osobní 
schůzka v místě jeho bydliště nebo v místě, kde se v současné době nachází. Jednání může být 
přítomen na žádost žadatele rodinný příslušník. Při místním šetření jsou žadateli sděleny 
informace o pobytové sociální službě domov pro seniory, zodpovězeny všechny dotazy 
související s poskytováním sociální služby, zároveň je žadateli nabídnuta možnost osobní 
návštěvy domova pro seniory. S podáním žádosti žadatel souhlasí se zpracováním 
a uchováním osobních údajů, souhlasí s informačním memorandem Domova pro seniory, 
které je dostupné na webových stránkách v odkazu GDPR, na nástěnkách v prostorách 
domova a u sociálních pracovnic.  
Následně je žádost elektronicky zpracována a zařazena do seznamu žadatelů a žadateli 
je zaslán informační dopis oznamující zařazení do evidence žadatelů. Po uvolnění kapacity je 
žadatel opět osloven a společně se sociální pracovnicí je dohodnut termín nástupu do domova. 
Před nástupem do domova pro seniory je s klientem uzavřena smlouva o poskytování 
sociální služby a společně s klientem je sestaven individuální plán průběhu poskytování 
služby. Jednání o uzavření smlouvy probíhá s žadatelem, v případě nepříznivého zdravotního 
stavu v jeho přítomnosti za spolupráce rodinných příslušníků či jiné blízké osoby, kterou si 
žadatel zvolil. Žadatel je seznámen se zněním smlouvy a výší úhrad za poskytované služby, 
smlouva je podle potřeby přečtena, podrobně vysvětlena, vyhotovení může být poskytnuto ve 
větším formátu písma. Na přání zájemce může být návrh smlouvy předán předem. Dále jsou 
při jednání o uzavření smlouvy vysvětlena vnitřní pravidla a klient je seznámen s přílohami 
smlouvy (výše úhrady, nabídka fakultativních činností, domácí řád, postup pro podávání 
stížností, postup při oznamování pobytu mimo zařízení). 
Informace o službě získáte u sociální pracovnice v pracovní dny od 8:00 hod do 14:00 
hod. při osobní návštěvě v kanceláři v přízemí budovy DPS 5. května 1510 v Milevsku nebo 
na 
telefonu 
721650904 
nebo 
606694999, 
popř. 
prostřednictvím 
e-mailu 
socprac@socsluzbymilevsko.cz nebo nikola.kokrmentova@socsluzbymilevsko.cz. 
 
 
 
 
 
 
 
4 
 
Sociální služba domov pro seniory je poskytována: 
 
 v rozsahu základních úkonů dle § 49 zákona č. 108/2006 Sb. a § 15 jeho prováděcí 
vyhlášky č. 505/2006 Sb., vše v platném znění: 
 
poskytnutí ubytování a služby spojené s bydlením 
 
pomoc, podpora a péče při zvládání běžných úkonů péče o vlastní osobu 
(pomoc, podpora a péče při podávání jídla a pití, při oblékání, při pohybu ve 
vnitřním i vnějším prostoru apod.) 
 
pomoc, podpora a péče při osobní hygieně nebo poskytnutí podmínek pro 
osobní hygienu (úkony osobní hygieny, péče o vlasy a nehty apod.) 
 
poskytnutí stravy (zajištění celodenní stravy odpovídající věku, zásadám 
racionální výživy a potřebám dietního stravování, minimálně v rozsahu třech 
hlavních jídel) 
 
zprostředkování kontaktu se společenským prostředím (pomoc při využívání 
běžně dostupných služeb a informačních zdrojů) 
 
sociálně terapeutické a aktivizační činnosti 
 
pomoc, podpora a péče při uplatňování oprávněných práv a zájmů 
a obstarávání osobních záležitostí 
 
aktivizační činnosti (volnočasové, zájmové aktivity apod.) 
 
a v rozsahu dalších fakultativních (volitelných) úkonů z aktuální nabídky 
Nabídka fakultativních činností Domova pro seniory Milevsko je součástí Smlouvy 
o poskytování pobytové služby jako příloha č. 2.  
 
Nedílnou součástí sociálních služeb je bezplatné Sociální poradenství (výběr 
sociálních služeb dle individuálních potřeb, formy pomoci, základní práva a povinnosti, 
podpora členů rodiny). Základní sociální poradenství poskytují sociální pracovnice při osobní 
návštěvě v domácnosti klienta, při telefonickém rozhovoru nebo na základě dotazu zaslaného 
e-mailem.  
 
Komu je sociální služba určena – cílová skupina: 
Seniorům a osobám se zdravotním postižením: 
 kteří nemají dostatek fyzických nebo psychických sil, aby mohli zůstat v domácím 
prostředí sami, za pomoci rodiny nebo za pomoci dostupných terénních služeb 
 kteří potřebují vzhledem ke svému zdravotnímu stavu občasnou nebo stálou 
ošetřovatelskou péči 
 kteří jsou převážně nebo úplně závislí na podpoře nebo pomoci jiné osoby ve všech 
základních životních potřebách 
 kteří jsou částečně nebo úplně imobilní 
 minimální věková hranice je od 55 let 
 
Komu není sociální služba určena – negativní vymezení cílové skupiny: 
Seniorům a osobám se zdravotním postižením, kteří: 
 jsou soběstační 
 potřebují stálou lékařskou péči 
 jsou závislé na drogách nebo jiných návykových látkách (např. alkohol) a vyžadují 
proto specifický přístup personálu 
 potřebují specializovanou psychiatrickou péči 
 
5 
 mají nepřizpůsobivé a konfliktní jednání a nejsou ochotni se přizpůsobit se jinému než 
vlastnímu způsobu života 
 nesplňují podmínky pro uzavření smlouvy na poskytování pobytové služby podle 
§ 36 vyhlášky č. 505/2006 Sb., v platném znění 
 
Doba poskytování sociální služby: 
 
Sociální služba domov pro seniory je poskytována nepřetržitě 24 hodin denně 
v rozsahu potřebném pro zajištění individuálních potřeb jednotlivých klientů služby. 
Podporujeme návaznost na veřejné služby, spolupráci s rodinou a dalšími poskytovateli 
sociálních služeb.  
 
Kapacita domova pro seniory: 
 
Počet lůžek: 
90 lůžek 
Jednolůžkové pokoje: 
16 
Dvoulůžkové pokoje: 
35 
 
 
Kapacita služby na jednotlivých pracovištích od 1.8.2024: 
DS I 
25 lůžek 
9 jednolůžkových pokojů 
 
8 dvoulůžkových pokojů 
DS II 
31 lůžek 
1 jednolůžkový pokoj 
15 dvoulůžkových pokojů 
 
DS IV 
34 lůžek 
6 jednolůžkový pokoj 
14 dvoulůžkových pokojů 
 
Jednotlivé pokoje jsou vybaveny elektricky polohovatelnými lůžky s antidekubitními 
matracemi, nočními stolky s uzamykatelným prostorem pro cennosti nebo trezorkem ve 
skříni, šatní skříní na oblečení, stolem, židlemi a dalším vybavením pokoje. Na některých 
pokojích mohou klienti využít kuchyňskou linku s vestavěným vařičem. Součástí pokojů je 
sociální zařízení (sprcha, toaleta). 
 
Odmítnutí zájemce: 
Poskytovatel sociálních služeb může odmítnout uzavřít smlouvu o poskytování služby 
pouze pokud: 
 neposkytuje sociální službu, o kterou osoba žádá, 
 nemá dostatečnou kapacitu k poskytnutí požadované sociální služby, 
 jestliže 
zdravotní 
stav 
žadatele 
vyžaduje 
poskytnutí 
ústavní 
péče 
ve zdravotnickém zařízení, 
 žadatel nespadá do vymezeného okruhu osob, pro který je sociální služba určena.  
Žadateli je zaslán informační dopis s odůvodněním o zamítnutí žádosti.  
 
6 
 
Náměty, připomínky a stížnosti na způsob a kvalitu poskytovaných služeb je možné 
podávat u sociální pracovnice nebo vhodit do schránky organizace SSMM. Kniha přání, 
námětů a stížností je na každém pracovišti organizace a je volně dostupná pro klienty 
i rodinné příslušníky. Informace o podávání a vyřizování stížností jsou součástí Smlouvy o 
poskytování pobytové služby jako příloha č. 4. 
Další informace je možné získat: 
 na webových stránkách organizace www.socsluzbymilevsko.cz 
 telefonicky u sociální pracovnice 721 650 904 (M. Holá) nebo 606 694 999 
(N. Kokrmentová) 
 telefonicky u ředitelky organizace 606 200 311 
 při osobní návštěvě v sídle organizace 
 
 
 
 
24.09.2024 Milevsko 
 
 
 
 
 
Mgr. Marie Jarošová 
ředitelka 
Sociální služby města Milevska 
Podepsal Mgr. Marie Jarošová
DN: cn=Mgr. Marie Jarošová, c=CZ, 
o=Sociální služby Města Milevska, 
ou=16, 
email=reditelka@socsluzbymilevsko.cz
Datum: 2024.09.24 09:11:27 +02'00'
Mgr. Marie 
Jarošová
