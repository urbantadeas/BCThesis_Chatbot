NÁZEV ŽADATELE: Město Velké Bílovice
DRUH POSKYTOVANÉ SLUŽBY: domovy pro seniory
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY:  Domov pro seniory
  Mírová 1124
  Velké Bílovice
POPIS REALIZACE POSKYTOVÁNÍ SOCIÁLNÍ SLUŽBY
Vstup uživatele do služby
Domov pro seniory je organizační jednotkou Města Velké Bílovice.
Základním předmětem činnosti je poskytování služby sociální péče, forma pobytová. Celková 
kapacita domova je 18 míst.
Cílová skupina (okruh osob, pro které je sociální služba určena):

Osoby, které dosáhly seniorského věku, potřebují pravidelnou péči jiné osoby a nejsou 
schopny si zajistit  základní životní  potřeby a žít bezpečně  ve svém prostředí  (mají 
omezenou soběstačnost)
Věková struktura cílové skupiny:

Starší senioři (nad 80 let)

Mladší senioři (65-80 let)
Do domova pro seniory jsou občané přijímáni na podkladě podané  Žádosti o poskytnutí 
sociální služby „Domov pro seniory“. 
Formuláře potřebné k podání žádosti o přijetí do domova pro seniory si mohou zájemci 
vyzvednout přímo v domově pro seniory u sociální pracovnice nebo na webových stránkách 
poskytovatele služby  www.velkebilovice.cz, kde jsou také zveřejněny  Instrukce k podání 
žádosti do domova pro seniory.  Součástí žádosti je praktickým lékařem vyplněný Posudek 
lékaře o zdravotním stavu žadatele o sociální službu „domov pro seniory“, který je nutné 
vložit do zalepené obálky (z důvodu zachování lékařského tajemství). 
V rámci sociálního šetření, které probíhá většinou v místě aktuálního pobytu žadatele, zjistí 
sociální pracovník prvotní potřeby a požadavky žadatele spojené s nabízenou sociální službou 
a poskytne mu základní informace o chodu domova. Pokud žadatel splňuje podmínky pro 
přijetí  do  našeho  zařízení,  dané  zákonem  a  možnostmi  našeho  zařízení,  může  mu  být 
poskytnuta služba.
V případě volného místa je žadatel osloven s možným termínem nástupu a upřesněny přání, 
potřeby a požadavky služeb, které bude naše nařízení schopno uživateli zajistit. Pokud je 
kapacita domova plně obsazena, je žadatel zařazen do  Evidence žadatelů o službu, kde je 
evidován do doby uvolnění místa. Pokud má žadatel zájem, může být dohodnuta osobní 
návštěva domova, kde se seznámí s podmínkami života v zařízení.
Služba  je  poskytována  na  základě  uzavřené  písemné  smlouvy  mezi  žadatelem  a 
poskytovatelem. Za poskytovatele služby podepisuje smlouvu statutární zástupce – starosta 
Města Velké Bílovice. 
Jestliže má žadatel o službu ustanoveného zástupce (opatrovník...), je nutné k žádosti přiložit 
listinu (rozhodnutí soudu, plná moc...), na základě které bylo o zastupování rozhodnuto.
Metody práce s
 
   uživatelem a zapojení uživatelů do rozhodování o využití služby
 
 
Domov pro seniory poskytuje klientům základní služby sociální péče nepřetržitě 24 hod. 
denně.  Tyto  služby  jsou  zajišťovány  pracovníky  v přímé  obslužné  péči.  Zdravotní 
ošetřovatelskou péči, odpovídající jejich zdravotnímu stavu zajišťují registrované všeobecné 
zdravotní sestry na základě indikace lékaře.
Průběh poskytování sociální služby by měl odpovídat individuálním požadavkům a potřebám 
klienta.  Vycházíme  z toho,  že  každý  klient  je  jiný,  má  jiná  přání,  potřeby,  zvyklosti. 
Poskytování služby by se mělo opírat o klientovi zdroje – o to, co je klient schopen zvládnout 
sám v rámci svých možností.
Individuální  plánování  by  mělo  směřovat  především  k udržení  a  rozvoji  schopností  a 
dovedností  klienta  a  s tím  spojené  samostatnosti  a  soběstačnosti.  Podporujeme  klienty 
v samostatnosti a pomáháme tam, kde už „síly nestačí a zdravotní stav nedovolí“. Průběh 
služby je přiměřeně plánován společně s klientem. 
Tým pro tvorbu individuálních plánů, jejich změnu či hodnocení musí vždy tvořit klient a 
jeho klíčový pracovník, ale mohou se na něm podílet i jiní pracovníci, důvěrníci nebo jiné 
blízké osoby klientů dle přání klienta.
Klíčový pracovník = pracovník, který je přidělen konkrétnímu klientovi. Jeho úkolem je 
spolupodílet se na vytvoření a plnění individuálních plánů klienta. Měl by dobře znát jeho 
sociální situaci, získat důvěru klienta, být s ním v blízkém kontaktu a podporovat klienta 
v samostatném myšlení, rozhodování a uplatňování vlastní vůle.
Vyřizování stížností klientů
Klienti mohou podat stížnost na kvalitu nebo způsob poskytování sociálních služeb, aniž by 
tím byli jakýmkoliv způsobem ohroženi. Každá stížnost má pozitivní význam pro další rozvoj 
kvality služeb. Klienti jsou vždy při uzavírání smlouvy, ale i v průběhu poskytování služby 
informováni o tom, že mají možnost podat stížnost, jakou formou je možné stížnost uplatnit, 
kdo ji bude vyřizovat a jakým způsobem bude vyřizování probíhat.
Způsob vyřizování stížností uživatelů na kvalitu nebo průběh poskytování sociální služby je 
upraven vnitřní směrnicí a postup pro klienty je uveden v Domácím řádu a srozumitelnou 
formou na vývěsce ve společenské místnosti domova.
Ukončení poskytování služby
Služby Domova pro seniory jsou klientům poskytovány na základě vzájemné smlouvy. Tento 
smluvní vztah může být ukončen písemnou dohodou obou smluvních stran nebo písemnou 
výpovědí,  a  dále  úmrtím  klienta  nebo  zánikem  zařízení.  Klient  má  právo  svůj  pobyt 
v Domově pro seniory ukončit a z domova odejít na základě písemné výpovědi bez udání 
důvodu. Výpovědní lhůty a další důvody pro ukončení pobytu jsou uvedeny v Domácím řádu 
a také ve Smlouvě o poskytování služby sociální péče.
Poskytovatel může smlouvu vypovědět pouze z těchto důvodů:

zatajení důležitých informací ze strany klienta zejména o svém zdravotním stavu 

z důvodů zhoršení klinického stavu klienta v takovém rozsahu, že by poskytovatel nebyl 
schopen klientovi zajistit adekvátní péči 

dojde-li k prodlení s úhradou za poskytované služby v jednom měsíci, po ukončení 
měsíce, kterého se úhrada týká

dojde-li ze strany klienta k hrubému porušování smluvních podmínek

písemnou dohodou s klientem

uplynutím sjednané doby ve Smlouvě

ukončením činnosti Poskytovatele.
 Výpovědní lhůta pro poskytovatele se sjednává na 2 měsíce a počíná běžet prvním dnem 
měsíce následujícího po dni doručení písemné výpovědi uživateli.
Spoluúčast na službě
Již při podpisu smlouvy je spolu s klientem upřesněn rozsah poskytovaných služeb. Služba se 
poskytuje dle individuálních potřeb s ohledem na možnosti a harmonogram práce služby. 
Míra spoluúčasti na službě je dána aktuálním zdravotním stavem a schopnostmi daného 
klienta. 
Klienti mají ústřední postavení v procesu individuálního plánování poskytované služby. Tento 
proces jim garantuje možnost podílet se na struktuře vlastní služby. Dává jim příležitost 
reflektovat  a přenášet do poskytované  služby své potřeby a přání. Individuální  plán je 
průběžně ve spolupráci s klienty upravován, kdykoliv se změní jejich zdravotní stav, sociální 
situace nebo potřeby.
Klienti mají právo vyjádřit svůj názor ke způsobu poskytování služby, rozhodují sami za sebe. 
V průběhu poskytování služby nejsou nijak omezováni, žijí obvyklým způsobem života, 
využívají vztahových sítí. Respektujeme jejich názor a volbu, mají možnost opustit budovu 
kdykoliv chtějí, mohou si chodit sami na nákupy nebo si nechat nákup koupit, mají možnost 
jakéhokoliv kontaktu s rodinou a přáteli. Mohou se dle svého uvážení zapojovat do aktivit, 
dalších kulturních akcí a rozhodovat si o svém volném čase. 
Materiální a technické zabezpečení realizace služby
Domov pro seniory je v budově patřící do majetku poskytovatele, tj. Města Velké Bílovice na 
adrese: Mírová 1124, Velké Bílovice.
Jeho rozloha je asi 500 m2 a nachází se v 1. a 2. nadpodlaží budovy. K dispozici je 11 pokojů 
– 9 dvoulůžkových a 2 jednolůžkové, velikost je od 15 do 24 m2. 
Vybavení jednotlivých místností – polohovací postel, noční stolek, kuchyňská linka, jídelní 
stůl, židle, šatní skříně, WC a sprcha.
Další vybavení pro klienty – společenský pokoj s knihovnou a televizí, velká koupelna 
s vanou, zdvižným zařízením a sprchou, osobní výtah.
Zázemí pro personál – kancelář, denní místnost s výdejnou pokrmů, šatna s WC a sprchou, 
sesterský pokoj, sklad, úklidová místnost, prádelna a sušárna.
Vstup do všech prostor je řešen bezbariérově.
