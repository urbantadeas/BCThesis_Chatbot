            Popis realizace poskytování sociální služby v Senior-domě Soběslav, 
 
                                 Středisko – Domov pro seniory 
 
 
       Senior – dům Soběslav zajišťuje pobytové služby pro seniory nebo osoby, které mají 
sníženou soběstačnost z důvodu věku , a jejichž situace vyžaduje pravidelnou pomoc jiné 
fyzické osoby, která jim nemůže být zajištěna v jejich vlastním prostředí za pomoci rodiny, 
pečovatelskou službou nebo jinými terénními službami sociální péče, a dále pro staré občany, 
kteří toto umístění nezbytně potřebují z jiných vážných důvodů. 
       Od zahájení naší činnosti – 1.3.2002, kdy byla novostavba předána do užívání, je naším 
prvořadým 
cílem 
zvyšování 
kvality 
poskytovaných 
služeb 
a 
uspokojování 
biopsychosociálních  potřeb uživatelů. Zajišťováním zdravotní, ošetřovatelské, sociální, 
terapeutické, aktivační, výchovné, rehabilitační činnosti a osobním přístupem se snažíme 
uživatelům zpříjemnit pobyt v našem zařízení. 
       Vedením Senior-domu byl jmenován – rozhodnutím Rady města Soběslav – ředitel, pod 
kterého spadá zdravotnický úsek v čele s vrchní sestrou. Ta má pod sebou staniční sestru,       
7 všeobecných sester, které poskytují základní ošetřovatelské práce bez dohledu;                 
2 ošetřovatelky, 1 sanitářku a 6 pracovnic v sociálních službách v přímé obslužné péči 
provádějící jednoduché ošetřovatelské výkony a celkovou hygienickou péči uživatelům 
s omezenou hybností nebo nepohyblivým, inkontinentním, příp. s vážným zdravotním 
postižením pod dohledem pracovníka s vyšší odbornou kvalifikací, 1 fyzioterapeuta, který na 
základě pokynů ošetřujícího lékaře aplikuje uživatelům léčebné rehabilitace, a 1 instruktora 
sociální péče. 
      Řediteli je přímo podřízena jedna sociální pracovnice, věnující se aktivitě uživatelů podle 
předem daného plánu s ohledem na jejich přání a chuti se zapojit. Uživatelé mají možnost si 
zacvičit jógu (2x týdně), využít tělocvičnu, vodoléčbu, elektroléčbu a masáže. Dále je jim 
k dispozici kadeřnictví, pedikúra, bufet a jednou týdně (čtvrtek) je pro ně přistaven na 
parkovišti u DPS autobus, kterým mají možnost se svézt na náměstí, kde se pravidelně koná 
trh. Samozřejmě, že je odveze i zpět. Z kulturních akcí nabízíme taneční zábavy (Masopust, 
Čarodějnice, Aničkovský bál, Martinské hody, pořady dětí MŠ a ZŠ k Velikonocům, Dni 
matek, Vánocům, hudební vystoupení zrakově postižených občanů z Prahy, výlety za 
památkami našeho regionu. Máme 9-ti místné auto přizpůsobené i pro odvoz dvou vozíčkářů 
sedících při jízdě na svém vozíku. Podle přání uživatelů pořádáme společné oslavy jejich 
narozenin, svátků a významných životních výročí. V rámci aktivit mají možnost se zapojit do 
různých soutěží pořádaných v dalších Domech pro seniory ( kuželky, křížovky, vědomostní 
kvízy…). V našem zařízení lze využívat knihovnu, kde je instalován počítač s internetem, 
určený pro uživatele, a kapli, ve které se pravidelně konají bohoslužby jednotlivých církví. 
      Dalšími přímými podřízenými řediteli jsou: 
a) ekonomický úsek (ekonom, všeobecná účetní, účetní – provádí mzdy a vede  
depozita uživatelů, asistentka); 
b) stravovací úsek (vedoucí kuchařka a 6 kuchařek), z provozních důvodů vaříme 
zatím pouze jednu stravu. Naším cílem do budoucna je, aby uživatelé měli 
možnost výběru z více jídel; 
c) provozní technik, který organizuje práci 4 uklízečkám, 1 recepční a 2 pradlenám. 
 
      Budova Senior-domu Soběslav, Domov pro seniory, se nachází v okrajové západní části 
města v klidové zóně. Jedná se o 4-podlažní objekt s přízemní přístavbou, v níž je umístěna 
kuchyně a stravovací část. V přízemí hlavní budovy je kompletní technické zázemí 
(administrativa, vyšetřovna lékaře, rehabilitace, pedikúra, kadeřnictví, bufet, prádelna,sklady, 
šatny pro personál, plynová kotelna, údržba a místnost pro zemřelé).  
      Ve 2. až 4. podlaží je umístěna lůžková část. Pokoje jsou řešeny pro uživatele jak ležící, 
tak i chodící. Pro ležící jsou vždy dva dvoulůžkové pokoje spojeny chodbičkou a místností, 
kde je umyvadlo a WC. Pro chodící uživatele jsou pokoje řešeny tak, že každé dva  
jednolůžkové a dva dvoulůžkové pokoje tvoří obytnou buňku s chodbou, v níž je umístěn na 
jedné straně sprchový bezbariérový kout, WC s umyvadlem, a na druhé straně WC 
s umyvadlem. Veškeré sociální zázemí v objektu je vybaveno madly. 
      Pokoje jsou vybaveny lůžky – ležící nebo méně pohybující se uživatelé mají lůžko 
pojízdné s elektrickým ovládáním nastavení různých poloh a antidekubitní matrací (od roku 
2005 jsme díky sponzorskému daru zavedli ve spolupráci s firmou LINET antidekubitní 
program) – ledničkou, telefonem s přímou linkou (uživatelé si hovory hradí sami), jídelním 
stolem s křesly. Dále má každý uživatel k dispozici svoji skříň se zabudovaným trezorkem na 
cennosti (klíček od něj má pouze uživatel), komodu, závěsnou polici, signalizační zařízení na 
zdravotnický personál. 
      V každém obytném podlaží je řešena jedna centrální koupelna vybavena hydraulickou 
vanou, odděleným sedacím sprchovým boxem a samostatným WC. Ve druhém podlaží je 
sesterna, knihovna s počítačem a internetem pro uživatele, kaple a terasa, kam vyvážíme          
i s lůžkem – dle jejich přání – ležící uživatele. Ve 3. podlaží je hobby místnost, sesterna          
a sklad. 4. podlaží má televizní místnost, tělocvičnu a kuřárnu. 
      Celkem je ve 2. až 4. podlaží 18 jednolůžkových a 29 dvoulůžkových pokojů. Jednotlivá 
podlaží jsou barevně odlišena a spojena centrálním schodištěm.Uživatelům slouží i dva 
výtahy, každý s kapacitou 21 osob, které zároveň plní funkci evakuační. Po obou stranách 
budovy je požární schodiště. Veškeré prostory jsou bezbariérové. Na chodbách a hlavním 
schodišti jsou nainstalována madla. V přilehlé zahradě o výměře 8324 čtverečních metrů je 
altánek s krbem, který je využíván ke kulturním akcím a k posezení uživatelů. V tomto areálu 
se nachází i rybníček s vodopádem, kde jsou též instalovány lavičky. 
      Je samozřejmé, že s každým potencionálním uživatelem, který získal základní informace   
o našich službách (www stránky, od lékařů, odboru sociálních věcí, měsíčníku Hláska – 
vydává MěÚ Soběslav,  na vývěskách města, osobní kontakt…) uzavíráme předběžnou 
dohodu, včetně evidence jejich žádostí a informujeme se vzájemně o představách a plánech, 
které naplňují představu žadatele. Vzhledem ke skutečnosti, že v současné době máme  360 
evidovaných žádostí, informujeme potencionální uživatele o možnostech obrátit se na ostatní 
zařízení podobného typu k uzavření smlouvy. 
      Vlastníkem budovy je zřizovatel – Město Soběslav. 
 
 
V Soběslavi 14.4.2009 
 
Vypracoval:                                                                    PharmDr. Jaroslav Linhart 
                                                                                      ředitel Senior-domu Soběslav 
 
