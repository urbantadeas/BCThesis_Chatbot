 
 
Charitní domov Břevnov (dále jen Domov) je organizační složkou České katolické 
charity, se sídlem v Praze 1, Vladislavova 12.  
Charitní domov Břevnov je registrován jako domov pro seniory. Je určen pro řeholní 
sestry Kongregace Školských sester sv. Františka, případně pro rodiče sester. 
Posláním Domova je zajistit sestrám potřebnou péči odpovídající jejich zdravotnímu 
stavu, a přitom jim umožnit žít i nadále v prostředí jejich vlastní řeholní rodiny. 
Cílem sociálních služeb poskytovaných v Domově je zabezpečit obyvatelům důstojné 
stáří vytvářením takových podmínek, které podporují jejich soběstačnost, a které jim 
pomohou uspokojovat jejich fyzické, duševní a duchovní potřeby, případně jim umožní 
pracovat ve prospěch Domova.  
Poskytovaná služba zahrnuje ubytování, stravování, ošetřovatelskou a duchovní péči a 
pomoc při zprostředkování a udržování kontaktů se společenským prostředím, při uplatňování 
práv a zájmů a při obstarávání osobních záležitostí. Charitní domov pro své obyvatele 
organizuje také různé zájmové a vzdělávací aktivity. 
Základní zásadou při poskytování služby je individuální přístup k obyvateli, 
dodržování lidských práv a svobod obyvatel, respektování jejich lidské důstojnosti a 
přizpůsobování služby jejich potřebám. Poskytováním pomoci se snaží působit na obyvatele 
aktivně a podporovat rozvoj jejich samostatnosti.  
  
 
 
