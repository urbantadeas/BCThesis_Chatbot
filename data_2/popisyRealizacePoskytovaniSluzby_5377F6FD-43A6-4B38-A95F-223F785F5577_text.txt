 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 13. 3. 2023 
 
Název poskytovatele 
Domov Na zámečku Rokytnice, p. o. 
Název služby 
Domov pro seniory 
§ 
49 
Působnost služby 
Rokytnice 
1. Veřejný závazek 
a. Poslání  
Posláním našeho Domova je poskytnout nepřetržitou celoroční pobytovou službu ženám 
a mužům se sníženou soběstačností zejména z důvodu věku, jejichž situace vyžaduje 
pravidelnou pomoc jiné fyzické osoby nebo potřebují podporu a péči s ohledem na svůj 
věk a zdravotní stav. 
Službu poskytujeme tak, abychom vytvořili klientům podmínky pro důstojný život ve stáří. 
 
b. Cíle 
Cílem sociální služby Domov pro seniory je: 
 naším prvotním cílem je snaha o vytvoření co nejdomáčtějšího prostředí 
 podpora kontaktu obyvatel s přirozeným společenským prostředím a jejich 
začleňování do běžného života, podpora přirozených přátelských a rodinných 
vazeb 
 co nejkvalitněji poskytovaná služba odborně vyškolenými pracovníky 
 vybudování nového signalizačního zařízení pro přivolání personálu 
 
c. Cílová skupina (okruh osob, pro které je služba určena a pro které určena není) 
Našimi klienty jsou senioři ve věku od 55 let, kteří jsou závislí na pomoci jiné fyzické 
osoby při péči o vlastní osobu a při zajištění soběstačnosti, případně potřebují podporu a 
péči s ohledem na svůj věk a zdravotní stav. Důvodem pro nepřijetí je Alzheimerova 
nemoc a zdravotní stav vyžadující specializovanou zdravotní péči. 
 
d. Zásady poskytování sociální služby 
 Respektujeme svobodnou volbu a svobodu pohybu. 
 Respektujeme a podporujeme důstojnost každého klienta. 
 Podporujeme sociální začleňování našich klientů, kontakt s rodinou, známými a 
aktivitu klientů. 
 Ke každému klientovi je přistupováno individuálně a profesionálně 
2. Jednání se zájemcem o službu, vstup klienta do služby 
Jednání o možnosti poskytnutí služby vede se zájemcem o službu oprávněný pracovník  
Domova. Oprávněnými osobami jsou sociální pracovnice.  
Za žadatele může jednání vést podle jeho přání i jiná osoba či opatrovník.  
Pokud to však není ze závažných důvodů vyloučené (zdravotní stav žadatele), žadatel o  
službu by měl být jednání vždy přítomen.  
 
Jednání před podáním žádosti 
Při osobním jednání má žadatel možnost prohlédnout si zařízení, jsou mu předány 
základní formuláře na vyplnění, kontakt na webové stránky Domova, dostává upřesňující 
informace.  
Jednání při podání žádosti 
Žadatel osobně nebo poštou do Domova doručí žádost a vyjádření lékaře. Žádost je 
zaevidována a předána sociální pracovnici. V případě zjištění, že informace neobsahují 
potřebné údaje nutné pro posouzení žádosti, poskytovatel si vyžádá doplnění informací. 
Vyřízení žádosti 
Žádost posuzují sociální pracovnice a vedoucí zdravotního úseku. Žádost je obodována, 
je provedeno sociální šetření, poté je žádost zařazena do pořadníku nebo je žadateli 
poskytnuta sociální služba.   
Aktuální umístění žadatele 
Pokud se uvolní místo, je informován žadatel, který je první v pořadí a je provedeno 
podrobnější sociální šetření.  
 
Jednání se zájemcem o službu upravuje vnitřní předpis Jednání s žadatelem o službu 
(standard č.3). 
3. Popis služby 
a. Naplnění základních činností ze zákona 
Obyvatelům našeho Domova pro seniory poskytujeme pomoc při těchto základních 
činnostech: 
- 
poskytnutí ubytování,  
- 
poskytnutí stravy, 
- 
pomoc při zvládání běžných úkonů péče o vlastní osobu, 
- 
pomoc při osobní hygieně nebo poskytnutí podmínek pro osobní hygienu, 
- 
zprostředkování kontaktu se společenským prostředím, 
- 
sociálně terapeutické činnosti, 
- 
aktivizační činnosti, 
- 
pomoc při uplatňování práv, oprávněných zájmů a při obstarávání osobních 
záležitostí. 
Základní poradenství 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Základní pravidla, podle kterých je poskytována sociální služba v Domově, jsou obsažena  
v Domácím řádu. S Domácím řádem v plné, případně zjednodušené verzi, jsou 
seznamováni žadatelé o službu ještě před podpisem Smlouvy o poskytnutí sociální 
služby. Tištěná podoba Domácího řádu je vyvěšená na nástěnkách jednotlivých Domovů 
a je všem k dispozici.  
V Domově dále platí další pravidla a pokyny, důležité pro kvalitu poskytování sociální 
služby (oslovování, vstup zaměstnance na pokoj, partnerské soužití, apod.). 
 
c. Metody práce, plánování služby 
Domov Na zámečku plánuje poskytování sociální služby podle osobních potřeb, přání a  
schopností klientů sociální služby. Domov má určenou metodiku, podle které individuálně 
plánuje. Na individuálním plánování se podílí klient služby, klíčový pracovník a 
koordinátor. Každý klient má svůj plán péče. Jeho součástí je plán rizik.  
 
d. Pravidla pro vyřizování stížností 
Podávání stížností je v našem Domově řešeno vnitřní předpisem Pravidla pro podávání a 
vyřizování stížností, zjednodušenými pravidly a obrázkovou verzí.  
Stěžovat si mohou sami klienti, jejich zvolení zástupci, zákonní zástupci klientů,  
opatrovníci klientů, rodinní příslušníci a blízcí příbuzní klientů, ale také organizace a  
instituce zabývající se porušováním lidských práv.  
Domov projednává a vyhodnocuje i stížnosti občanů, kteří nemají se službou nic 
společného a veškeré připomínky vnímá jako podněty ke zkvalitnění služby.  
 
Veškeré stížnosti jsou evidovány a řešeny na poradě vedení Domova. Konkrétní  
stěžovatel je informován o vyřízení stížnosti písemně, odpověď na anonymní stížnost je  
vyvěšena na nástěnce Domova. 
 
e. Pravidla pro ukončení služby 
1. Poskytovatel je oprávněn smlouvu vypovědět pouze z těchto důvodů: 
- 
Jestliže klient hrubě porušuje své povinnosti vyplývající ze smlouvy.  
- 
Pokud u klienta došlo prokazatelně k takovým změnám zdravotního stavu, jež 
vylučují poskytnutí této služby poskytovatelem. 
- 
Z důvodu dlouhodobého nevyužívání služby (nad 60 dnů v roce), vyjma 
pravidelných víkendových návštěv rodiny a doby hospitalizace ve zdravotnickém 
zařízení. 
- 
Jestliže klient před podpisem smlouvy zatajil podstatnou informaci, týkající se jeho 
zdravotního stavu, která by měla či mohla mít významný vliv na rozhodování 
poskytovatele při uzavírání smlouvy. 
- 
Pokud nebude nadále poskytovat sociální službu, která je předmětem této 
smlouvy. 
Výpovědní lhůta činí 3 měsíce a začíná běžet prvním dnem kalendářního měsíce 
následujícího po doručení výpovědi druhé smluvní straně.   
 
2. Klient může smlouvu vypovědět bez udání důvodu. Výpovědní lhůta pro výpověď 
danou klientem činí jeden měsíc a začíná běžet prvním dnem kalendářního měsíce 
následujícího po doručení výpovědi poskytovateli. 
 
3. Smlouva může být ukončena písemnou dohodou smluvních stran o jejím ukončení ke 
sjednanému dni nebo písemnou výpovědí obou smluvních stran. 
 
 
f. Úhrady za služby, spoluúčast osoby blízké na úhradě 
Výše úhrady za poskytovanou sociální službu vychází z prováděcí vyhlášky k zákonu o 
sociálních službách č. 505/2006 Sb. v platném znění a je vždy uvedena ve Smlouvě o 
poskytnutí sociální služby. 
Klient je povinen zaplatit za poskytování péče za kalendářní měsíc částku ve výši 
přiznaného příspěvku na péči podle zákona č. 108/2006 Sb., o sociálních službách, 
v platném znění. 
Výše úhrad za poskytovanou sociální službu je uvedena na webových stránkách Domova 
(www.domovrokytnice.cz). 
 
g. Další doplňující informace 
 
4. Fakultativní služby (jsou-li poskytovány) 
Doprava, telefonní hovory, kopírování dokumentů 
5. Prostory, materiální a technické vybavení (bezbariérovost) 
Domov Na zámečku Rokytnice, p. o., je situován v zámeckých prostorách, které jsou 
zapsány na seznamu kulturních památek. Odpovídá tomu i částečná bezbariérovost 
materiálního a technického vybavení. 
 
 
 
Zpracovala: Mgr. Pavla Hlavinková 
Schválila: JUDr. Eva Fabová 
Dne 13. 3. 2023 
 
