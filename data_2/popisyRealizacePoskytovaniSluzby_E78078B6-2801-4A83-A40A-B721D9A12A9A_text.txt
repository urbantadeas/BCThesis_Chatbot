 
 
1 
 
 
NÁZEV POSKYTOVATELE 
Centrum sociálních služeb Znojmo, příspěvková organizace 
DRUH POSKYTOVANÉ SLUŽBY 
domov pro seniory 
IDENTIFIKÁTOR SLUŽBY 
9095717 
NÁZEV ZAŘÍZENÍ POSKYTOVANÉ 
SOCIÁLNÍ SLUŽBY 
Domov pro seniory 
ADRESA ZAŘÍZENÍ POSKYTOVANÉ 
SOCIÁLNÍ SLUŽBY 
U Lesíka 3547/11, 669 02 Znojmo 
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
 
1.  ÚVODNÍ PŘEDSTAVENÍ SLUŽBY 
 
POSLÁNÍ 
Posláním Domova pro seniory je poskytnout podporu a péči osobám se sníženou soběstačností, které s ohledem na 
svůj věk a zdravotní stav nemohou trvale žít ve svém domácím prostředí bez celodenní péče a podpory jiné pečující 
osoby či jiné sociální služby. 
 
CÍL 
Cílem služby je: 
- 
poskytovat odbornou péči uživatelům s ohledem na jejich zdravotní stav a individuální potřeby  
- 
podporovat jejich soběstačnost vzhledem k jejich reálným možnostem a schopnostem  
 
CÍLOVÁ SKUPINA 
Cílovou skupinou jsou senioři od 60 let věku, kteří s ohledem na svůj věk a zdravotní stav nemohou trvale žít ve 
svém domácím prostředí a nejsou schopni zajistit své potřeby sami, ani s pomocí svých blízkých nebo pomocí jiných 
sociálních služeb.  
 
ZÁSADY 
- 
zachování důstojnosti a práv uživatelů – projevujeme vůči uživatelům úctu citlivým, chápavým, laskavým 
a tolerantním přístupem; ke všem uživatelům se chováme zdvořile; k uživatelům přistupujeme 
s pochopením a bez předsudků 
- 
individuální přístup k člověku s důrazem na jeho schopnosti a potřeby – zjišťujeme potřeby, schopnosti a 
zvyklosti uživatelů; na základě individuální práce s uživateli služby podporujeme a udržujeme jejich 
sebeobslužné dovednosti; plánujeme průběh poskytování služby (zejména rozvrh dne) tak, aby se 
přibližoval běžnému způsobu života, jakým žili doma  
- 
odborný a odpovědný přístup zaměstnanců služby k uživatelům – používáme odborné metody přístupu 
k uživatelům, stále se vzděláváme v nových trendech v péči o uživatele 
- 
podpora udržování přirozených sociálních vztahů uživatelů s rodinou, přáteli a známými – pořádáme 
různé kulturní a společenské akce, na které jsou zváni příbuzní, přátelé a známí uživatelů, spolupracujeme 
s rodinou a podporujeme vzájemnou komunikaci uživatele a rodinných příslušníků 
KAPACITA 
47 lůžek 
 
 
2 
 
POPIS SLUŽBY 
V Domově pro seniory (dále jen „Domov“) zajišťujeme: 
• 
Ubytování – nabízíme ubytování na jednolůžkových, dvoulůžkových a jednom třílůžkovém pokoji  
• 
Stravování – připravujeme racionální, dietní a diabetickou stravu; stravu poskytujeme celodenní v rozsahu: 
snídaně, oběd, svačina, večeře (v případě diabetické stravy podáváme navíc druhou večeři) 
• 
Péči – zajišťujeme pomoc při osobní hygieně, pomoc při podávání jídla a pití, pomoc při oblékání a svlékání, 
doprovody, pomoc při přesunech, polohování, úklid pokoje, péči o lůžko a prádlo  
• 
Ošetřovatelskou péči – ošetřovatelskou péči poskytujeme prostřednictvím svých zaměstnanců, kteří mají 
odbornou způsobilost k výkonu zdravotnického povolání. Tuto ošetřovatelskou péči poskytujeme  
na základě indikace praktického lékaře nebo ošetřujícího lékaře. V rámci péče o uživatele provádíme 
základní ošetřovatelskou rehabilitaci. Uživatelům poskytujeme na sklonku života paliativní péči. 
• 
Zdravotní péči – zdravotní péči zajišťujeme praktickým lékařem, který dochází do zařízení zpravidla 2x 
týdně; dále dochází do zařízení odborný lékař – psychiatr. Uživatelé si mohou zvolit svého vlastního 
praktického lékaře. 
• 
Základní sociální poradenství – bezplatně poskytujeme informace o jiných sociálních, zdravotních a veřejně 
dostupných službách, poradenství ohledně příspěvku na péči, opatrovnictví, předání kontaktu na úřady a 
instituce a zprostředkování kontaktu s nimi 
• 
Obstarávání osobních záležitostí – pomáháme uživatelům při obstarávání osobních záležitostí na úřadech 
apod.  
• 
Kulturní vyžití – pořádáme vystoupení dětí z mateřských, základních i uměleckých škol, vystoupení 
folklórních souborů, koncerty, besedy a přednášky, sportovní hry, soutěžní zábavné aktivity, promítání 
filmů 
• 
Volnočasové aktivity – nabízíme výtvarné činnosti, perličkové koupele, zpívání, čtení, trénování 
paměti, využití 
interaktivního 
dotykového 
stolku 
na 
vzdělávací 
a 
volnočasové 
aktivity, 
reminiscence, snoezelen, aktivity se zvířaty, vycházky do okolí, návštěvy zahrady  
• 
Zprostředkování kontaktů se společenským prostředím – pořádáme akce, na které zveme rodinné 
příslušníky, vrstevníky uživatelů a veřejnost, uživatelé navštěvují v doprovodu zaměstnanců běžně 
dostupné služby mimo zařízení. 
• 
Ostatní služby – v areálu služby je k dispozici kadeřnictví, pedikúra, automat na nápoje a drobné 
občerstvení a prodejna se základními potravinami a drogerií 
• 
Další aktivity – pořádáme bohoslužby a zprostředkováváme návštěvy dobrovolníků 
 
2. VSTUP UŽIVATELE DO SLUŽBY 
 
Prvotní kontakt: 
Základní informace o poskytované sociální službě může zájemce získat zejména: 
- 
osobně – návštěvou sociálních pracovnic v sídle služby U Lesíka 3547/11, Znojmo, 
- 
telefonicky – na telefonním čísle 515 225 367, 
- 
e-mailem – dotazem na e-mailovou adresu sociálních pracovnic (k nalezení v kontaktech služby na 
internetových stránkách organizace), 
- 
na internetových stránkách organizace – www.cssznojmo.cz 
 
Rozsah informací poskytovaných zájemci při osobním jednání se sociální pracovnicí: 
- 
základní informace o organizaci a nabídce poskytovaných sociálních služeb 
- 
cílová skupina uživatelů, kterým je služba určena 
- 
kapacita zařízení 
- 
poskytované činnosti a další zajišťované služby – zdravotní a ošetřovatelská péče 
- 
služby zajišťované prostřednictvím externích subjektů 
- 
výše úhrady za poskytování ubytování, stravy a péče 
 
 
3 
 
- 
žádost o poskytování služby 
- 
zjišťování nepříznivé sociální situace žadatele – provedení sociálního šetření, odmítnutí zájemce o službu, 
zařazení do evidence žadatelů 
- 
uzavření smlouvy – kritéria výběru uživatelů, šetření před nástupem do služby 
- 
pravidla pro podávání a vyřizování stížností 
 
Na základě sdělených informací má zájemce možnost se rozhodnout, zda si o službu požádá či nikoliv. Zájemce může 
sociální pracovnici též požádat o prohlídku prostor služby. Pro informování o poskytované sociální službě 
potenciálního zájemce jsou pověřeny všechny sociální pracovnice. 
 
Podání žádosti o sociální službu: 
O sociální službu lze požádat prostřednictvím Žádosti o poskytování sociální služby (dále jen „žádost“), jejíž součástí 
je formulář Vyjádření lékaře o zdravotním stavu žadatele. Žádost je možné si vyzvednout v kanceláři sociálních 
pracovnic nebo stáhnout na internetových stránkách www.cssznojmo.cz. Vyplněnou žádost se všemi jejími 
náležitostmi a přílohami zájemce zašle, případně osobně přinese na adresu Domov pro seniory, U Lesíka 3547/11, 
669 02 Znojmo. Jakmile sociální pracovnice obdrží vyplněnou žádost zájemce, do 30 – ti dnů ho písemně vyrozumí 
o tom, že byla jeho žádost doručena. Žadatel obdrží „Oznámení o přijetí žádosti o sociální službu“. Sociální 
pracovnice kontaktuje žadatele nejpozději do 60 dnů od podání žádosti a domluví si společně termín sociálního 
šetření. 
 
Jednání s žadatelem o sociální službu: 
Sociální šetření probíhá v místě bydliště žadatele, v prostředí, kde se z důvodu zdravotního stavu nebo sociální 
situace nachází, nebo v zařízení, ve kterém je umístěn. Na sociálním šetření sociální pracovnice a zdravotní sestra 
zjišťují, zda se žadatel nachází v nepříznivé sociální situaci – projednávají s ním jeho současnou situaci, jeho 
požadavky, očekávání a potřeby.  
O zařazení žadatele do evidence žadatelů nebo odmítnutí zájemce o službu rozhoduje multidisciplinární tým.  
O rozhodnutí multidisciplinárního týmu ohledně zařazení do evidence žadatelů, event. odmítnutí je žadatel písemně 
informován. 
 
Výběr nového uživatele: 
Při výběru budoucího uživatele vychází multidisciplinární tým z informací uvedených v žádosti zájemce o sociální 
službu a z vyjádření lékaře, které je její součástí, dále z informací získaných při sociálním šetření, kde se posuzuje 
nepříznivá situace zájemce o službu, případně z doplňujících informací poskytnutých rodinnými příslušníky. 
V případě uvolnění místa je žadatel, který se nachází v evidenci, vybrán dle následujících kritérií: 
− tíže nepříznivé sociální situace dle kritérií uvedených níže (viz Kritéria určující tíži nepříznivé 
sociální situace) 
− charakter uvolněného místa (pro muže x pro ženu, velikost pokoje (vzhledem k mobilitě 
uživatele a používaným kompenzačním pomůckám), budoucí společné soužití uživatelů 
(v případě ubytování na dvoulůžkovém pokoji) 
− v případě, že se v evidenci nacházejí žadatelé se stejnou tíží nepříznivé sociální situace, 
rozhoduje datum podání žádosti (přednost mají žadatelé, kteří podali žádost dříve) 
Kritéria určující tíži nepříznivé sociální situace (řazena dle důležitosti): 
− míra závislosti žadatele na pomoci druhé osoby (hodnoceno v rámci jednání se žadatelem o 
sociální službu – počet oblastí základních životních potřeb, které žadatel není schopen si zajistit 
bez pomoci druhé osoby) 
− závažná sociální situace vyžadující rychlé řešení (osamělost, úmrtí pečující osoby, násilí, šikana, 
zastrašování, ztráta bydlení apod.) 
− nemožnost zajištění péče jinou osobou nebo institucí (nedostupnost terénních služeb, 
vyčerpání nebo onemocnění pečující osoby apod.) 
 
 
4 
 
− rychle se zhoršující zdravotní stav (přítomnost onemocnění s rychlým vývojem příznaků 
nemoci, které ovlivňují samostatnost žadatele) 
 
Před zahájením poskytování sociální služby proběhne opět sociální šetření. Tohoto šetření se účastní sociální 
pracovnice a zdravotní sestra. Při sociálním šetření jsou zjišťovány informace potřebné k uzavření smlouvy o 
poskytování sociální služby, dále podrobné informace o potřebách, možnostech a schopnostech budoucího 
uživatele a sjednávána konkrétní forma, průběh, rozsah a podmínky poskytované služby. Při tomto šetření je 
domluven s žadatelem termín nástupu do Domova, a to dle potřeb žadatele i služby. 
 
Uzavření smlouvy o poskytování sociální služby: 
Sociální pracovnice připraví v den přijetí uživatele do zařízení smlouvu o poskytování sociální služby. Před samotným 
podpisem je žadatel seznámen s obsahem připravené smlouvy a jejími přílohami. Za poskytovatele podepisuje 
smlouvu ředitelka organizace, za uživatele ji podepisuje uživatel nebo jeho zástupce (např. opatrovník nebo úředník 
obce s rozšířenou působností). V průběhu celého procesu jednání se zájemcem a uzavření smlouvy si může 
žadatel/uživatel přizvat k jednání další osobu dle vlastního uvážení. 
 
Odmítnutí uzavření smlouvy: 
Organizace může dle § 91, odst. 3, zákona č. 108/2006 Sb., o sociálních službách, ve znění pozdějších předpisů, 
odmítnout uzavřít smlouvu o poskytování sociálních služeb pouze, pokud: 
a) neposkytuje sociální službu, o kterou osoba žádá, a to i s ohledem na vymezení okruhu osob v registru 
poskytovatelů sociálních služeb 
b) nemá dostatečnou kapacitu k poskytnutí sociální služby, o kterou osoba žádá 
c) zdravotní stav osoby, která žádá o poskytnutí pobytové sociální služby, vylučuje poskytnutí takové sociální 
služby, tyto zdravotní stavy stanoví prováděcí právní předpis 
d) osobě, která žádá o poskytnutí sociální služby, vypověděl v době kratší než 6 měsíců před touto žádostí 
smlouvu o poskytnutí téže sociální služby z důvodu porušování povinností vyplývajících ze smlouvy 
Jestliže poskytovatel sociálních služeb odmítne uzavřít s osobou smlouvu o poskytnutí sociální služby z výše 
uvedených důvodů, vydá o tom osobě písemné oznámení s uvedením důvodu odmítnutí uzavření smlouvy. Sociální 
pracovnice v oznámení nabídne odmítnuté osobě poradenství – jiné poskytovatele sociální služby, včetně kontaktů 
na tyto poskytovatele. 
 
3. METODY PRÁCE S UŽIVATELEM 
Při sociálním šetření zjišťují pracovníci nepříznivou sociální situaci zájemce, společně se zájemcem o službu 
sjednávají rozsah poskytované služby. Následně také v průběhu adaptačního období, zjišťujeme individuální 
potřeby a očekávání uživatele od služby a dohodnutý rozsah poskytované služby se přizpůsobuje dle sdělených či 
zjištěných potřeb uživatele. V případě obtížně komunikujících uživatelů spolupracujeme s rodinou, příp. blízkými 
osobami či opatrovníkem. Uživatel je seznámen se svým klíčovým pracovníkem, který je zodpovědný za tvorbu, 
aktualizaci a hodnocení plánu péče dle potřeb uživatele. Na individuálním plánování se podílí uživatel (příp. 
opatrovník, rodinní příslušníci či blízká osoba), klíčový pracovník, sociální pracovnice, všeobecná sestra a ostatní 
pracovníci v sociálních službách. 
 
Základní metodou pro zjišťování potřeb uživatele je rozhovor a pozorování. Důraz je kladen na aktivní naslouchání, 
empatii pracovníků a respektování jedinečnosti osoby a spolupráci s rodinou uživatele. Pokud uživatel obtížně 
komunikuje, jsou využívány alternativní metody, kdy si pracovníci prostřednictvím různých technik vytváří 
představy o potřebách uživatele.  
 
4. ZPŮSOB, JAKÝM JSOU UŽIVATELÉ ZAPOJENI DO ROZHODOVÁNÍ O VYUŽITÍ SLUŽBY 
Uživatel rozhoduje o využití služby při uzavírání smlouvy, příp. o ukončení služby, při sjednávání rozsahu 
poskytované péče, při nastavování individuálního plánu. Pracovníci respektují rozhodnutí uživatele odmítnout péči. 
 
 
 
5 
 
 
5. ZPŮSOB VYŘIZOVÁNÍ STÍŽNOSTÍ UŽIVATELŮ 
Každý uživatel má právo stěžovat si na kvalitu nebo způsob poskytování sociálních služeb, aniž by tím byl jakýmkoliv 
způsobem ohrožen. Toto právo se vztahuje i na rodinné příslušníky, opatrovníka, známé nebo zástupce, kterého si 
uživatel zvolí.  O možnostech podání stížnosti a připomínek je uživatel informován již před nástupem do zařízení, a 
to formou „Vnitřních pravidel Domova“ a dále „Informacemi pro podávání a stížností a připomínek“, která jsou pro 
uživatele vyvěšena na dostupných místech.  
Stížnost musí být vyřešena bez zbytečných průtahů, a to nejdéle do 30 dnů. Stěžovatel musí být písemně 
vyrozuměn. Odpověď na anonymní stížnost je zveřejněna na nástěnkách ve společných prostorách.  
 
6. UKONČENÍ POSKYTOVÁNÍ SLUŽBY 
Smlouva uzavřená mezi poskytovatelem sociální služby a uživatelem může být ukončena: 
- 
písemnou dohodou obou smluvních stran, 
- 
písemnou výpovědí jedné ze smluvních stran, 
- 
zánikem – ke dni uplynutí sjednané lhůty doby určité, ke dni úmrtí uživatele, zánikem poskytovatele, 
zrušením registrace poskytovatele, pravomocným rozhodnutím soudu, 30. kalendářním dnem po opuštění 
služby bez udání důvodu ze strany uživatele. 
Smlouva se uzavírá zpravidla na dobu neurčitou s možností výpovědi, kdy výpovědní doba je 30 dnů ode dne 
doručení výpovědi druhé smluvní straně. Uživatel může smlouvu vypovědět bez udání důvodu. Poskytovatel může 
smlouvu písemně vypovědět zejména z důvodu, pokud uživatel porušuje své povinnosti vyplývající ze smlouvy  
o poskytování sociální služby.  
 
7. SPOLUÚČAST UŽIVATELE NA SLUŽBĚ 
Výše úhrady za poskytování ubytování a celodenní stravy je stanovena v souladu s vyhláškou MPSV ČR č. 505/2006 
Sb., ve znění pozdějších předpisů. Výše úhrady za poskytování sociálních služeb je s uživatelem sjednána ve smlouvě 
o poskytování sociální služby. Úhrada zahrnuje částku za pobyt a stravu. Úhrada za péči je stanovena ve výši 
přiznaného příspěvku na péči. Informace o aktuální výši úhrady je uveřejněna na webových stránkách organizace 
www.cssznojmo.cz. 
 
8. MATERIÁLNĚ – TECHNICKÉ ZABEZPEČENÍ SOCIÁLNÍ SLUŽBY 
Služba je uživatelům poskytována v Domově pro seniory, na adrese U Lesíka 3547/11 Znojmo. Služba je poskytována 
ve dvou navzájem propojených budovách (starší budově A a nové budově B). Budovy služby jsou bezbariérové. 
Ubytování je uživatelům poskytováno v jedno-, dvou- a jednom třílůžkovém pokoji, ke kterým náleží koupelna  
a WC. Pokoje jsou vybaveny elektricky polohovatelným lůžkem, šatní skříní s uzamykatelným trezorem, nočním 
stolkem, stolkem, židlí, lampičkou. Na všech pokojích je k dispozici signalizační zařízení. Po dohodě 
s poskytovatelem si může uživatel vybavit pokoj vlastním nábytkem a drobnými předměty.  
 
Uživatelé mohou užívat společně s ostatními osobami v domově také jídelnu, společenskou místnost, aktivizační 
místnosti, kapli, odpočinkové zóny, centrální bezbariérové koupelny, snoezelen, rehabilitační místnost, perličkové 
koupele. V areálu jsou pro uživatele zajišťovány prostřednictvím externích subjektů tyto služby: obchod se 
základními potravinami a drogerií, kadeřnictví, pedikúra, ordinace praktického lékaře a psychiatra. Služba je 
vybavena zařízením a pomůckami potřebnými pro poskytování péče uživatelům – antidekubitními matracemi, 
evakuačními podložkami, polohovatelnými křesly, mechanickými invalidními vozíky, chodítky, mechanickými a 
elektrickými zvedáky, stavěcími zvedáky, polohovacími pomůckami, vážícími židlemi a mobilními koupacími vanami. 
 
V areálu objektu se nachází zahrada s terasami, altánem, lavičkami, slunečníky, dětským hřištěm a mobilními 
zahrádkami. V zahradě se též nachází výběh s kozami. 
 
Datum vyhotovení dokumentu: 29. 8. 2023 
