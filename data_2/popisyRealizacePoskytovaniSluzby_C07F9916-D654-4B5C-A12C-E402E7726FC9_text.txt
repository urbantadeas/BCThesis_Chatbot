POPIS REALIZACE POSKYTOVÁNÍ SOCIÁLNÍ SLUŽBY 
 
DOMOV PRO SENIORY – „Domovinka“ 
Služby sociální péče dle Zákona č. 108/2006 Sb., § 49 
 
1. Poslání 
 
V Domově pro seniory „Domovinka“ podporujeme a pomáháme vést důstojný 
a kvalitní život ve stáří klientům, kteří nemohou dále žít ve svém domácím 
prostředí. Službu poskytuje odborný personál v bezpečném prostředí pro 
klienta, s respektem k jeho individuálním potřebám a přáním.  
Klientovi napomáháme udržovat sociální vazby a kontakty s blízkými. 
 
2. Cíle služby 
 
1. Spokojenost zaměstnance jako zásadní prvek pro poskytnutí kvalitní péče 
klientovi. 
2. Klient má zajištěnou individuální péči v domáckém prostředí. 
3. Klient má poskytovanou péči v bezpečném prostředí. 
4. Klient je podporován v udržování sociálních vazeb s rodinou, přáteli a blízkými 
osobami. 
3. Cílová skupina 
 
Domov je určen seniorům starších 60 let, kteří mají sníženou schopnost sebeobsluhy 
převážně z důvodu věku nebo tělesného postižení, tj. těm, jejichž stav vyžaduje 
pravidelnou nebo občasnou pomoc jiné osoby, kterou si nemohou jinak zajistit. 
 
4. Negativní vymezení cílové skupiny: 
 
- 
osoby, jejichž zdravotní stav vyžaduje hospitalizaci, izolaci případně přímou 
odbornou lékařskou péči 
- 
osoby, které ohrožují svým psychickým stavem bezpečnost, zdraví či život 
svůj nebo svého okolí 
 
5. Pravidla pro odmítnutí zájemce o službu dle §91 odst. 3 zákona č.108/2006, o 
sociálních službách 
Poskytovatel může odmítnout uzavřít smlouvu o poskytování sociálních služeb 
pouze, pokud:  
a) neposkytuje sociální službu, o kterou osoba žádá, nebo 
b) nemá dostatečnou kapacitu k poskytnutí sociální služby, o kterou osoba žádá, 
nebo 
c) zdravotní stav osoby, která žádá poskytnutí pobytové sociální služby, vylučuje 
poskytnutí pobytové sociální služby. 
 
6. ZÁKLADNÍ ČINNOSTI DOMOVA PRO SENIORY 
 
Základní činnosti při poskytování sociálních služeb v domovech pro seniory se 
zajišťují v rozsahu těchto úkonů (dle §49 zákona 108/2006 Sb.): 
 
a)   poskytnutí ubytování:  
1.  ubytování, 
2.  úklid, praní a drobné opravy ložního a osobního prádla a ošacení, žehlení, 
b)   poskytnutí stravy: 
zajištění celodenní stravy odpovídající věku, zásadám racionální výživy a 
potřebám dietního stravování, minimálně v rozsahu 3 hlavních jídel, 
c)   pomoc při zvládání běžných úkonů péče o vlastní osobu:  
1.  pomoc při oblékání a svlékání včetně speciálních pomůcek, 
2.  pomoc při přesunu na lůžko nebo vozík, 
3.  pomoc při vstávání z lůžka, uléhání, změna poloh, 
4.  pomoc při podávání jídla a pití, 
5.  pomoc při prostorové orientaci, samostatném pohybu ve vnitřním i vnějším 
prostoru, 
d)   pomoc při osobní hygieně nebo poskytnutí podmínek pro osobní hygienu:  
1.  pomoc při úkonech osobní hygieny, 
2.  pomoc při základní péči o vlasy a nehty, 
3.  pomoc při použití WC, 
e)   zprostředkování kontaktu se společenským prostředím:  
1.  podpora a pomoc při využívání běžně dostupných služeb a informačních 
zdrojů, 
2.  pomoc při obnovení nebo upevnění kontaktu s rodinou a pomoc a podpora 
při dalších aktivitách podporujících sociální začleňování osob, 
f)   sociálně terapeutické činnosti: 
socioterapeutické činnosti, jejichž poskytování vede k rozvoji nebo udržení 
osobních a sociálních schopností a dovedností podporujících sociální 
začleňování osob, 
g)   aktivizační činnosti:  
1.  volnočasové a zájmové aktivity, 
2.  pomoc při obnovení nebo upevnění kontaktu s přirozeným sociálním 
prostředím, 
3.  nácvik a upevňování motorických, psychických a sociálních schopností a 
dovedností, 
h)   pomoc při uplatňování práv, oprávněných zájmů a při obstarávání osobních 
záležitostí: 
pomoc při komunikaci vedoucí k uplatňování práv a oprávněných zájmů. 
 
 
 
7. Principy poskytování sociální služby 
 
Sociální služby poskytuje středisko na základě: 
A. etických principů, shrnutých v Etickém kodexu  
B. Diakonických hodnot 
 
A. Etické principy = Etický kodex = zásady a pravidla pracovníků péče o 
seniory střediska Diakonie v Písku Blanka, kterými se řídí pracovníci při 
práci s klienty při poskytování služby: 
- 
respekt k dodržování práv klienta. Vytváříme podmínky k tomu, aby nebylo 
jakkoliv zneužíváno znevýhodněné postavení klienta vůči zaměstnanci 
- 
respekt k osobnosti, vůli a potřebám jednotlivce a zachovávání jeho 
důstojnosti. Každý jedinec je jedinečný a cenný v něčem jiném, vyhýbáme se 
jakékoliv manipulaci s názory klienta – náboženskými, politickými aj. 
- 
podpora nezávislosti klienta. Přizpůsobujeme služby potřebám jednotlivých 
klientů tak, aby klient mohl svůj život v nejvyšší možné míře ovlivňovat – 
zachovanou schopností volby apod. 
- 
zachování důstojnosti, úcty, ohleduplnosti a mlčenlivosti. Klient má právo 
na naši laskavost, přívětivost, vytváření vědomí bezpečí, na důstojné 
zacházení ve svém stáří nebo postižení. 
- 
flexibilita. Snažíme se o pružnost domova tak, aby se co nejvíce 
přizpůsoboval měnícím se potřebám klienta. Pružnost se snaží zachovávat si i 
personál osvojováním si nových poznatků a postupů, včasnou reflexí vyhoření 
apod. 
- 
partnerský přístup. Klientovi nedáváme najevo pozici „silnějšího“ či 
„pomáhajícího“ vůči „slabšímu“ či „bezmocnému“. Klienty vedeme ke 
spolupráci, snažíme se je aktivovat, aby si co nejdéle zachovali alespoň 
stávající míru soběstačnosti. 
- 
vnímání veškerých souvislostí, ovlivňujících život klienta. K zajištění 
spokojenosti klienta je v některých situacích i nutná spolupráce s ostatními 
institucemi a organizacemi a s rodinou. Život klienta ovlivňuje ale i to, že 
například touží vědět o dění v politice, ve městě, v kultuře apod. 
- 
neponižování klienta pomocí tam, kde stačí podpora 
- 
vhodná spolupráce s rodinou klienta 
- 
respektování práv, zaručených Ústavou ČR (svoboda vyznání, politické 
příslušnosti aj.) 
- 
nepřijímání úplatků.  
 
 
B. Diakonické hodnoty = jsou pro poskytování péče v Diakonii zásadní a 
jsou rámcem pro zajištění péče potřebným 
4 diakonické hodnoty: 
 Milosrdenství 
 Fortelnost 
 Naděje 
 Společenství 
Pro pracovníky střediska to znamená poskytovat službu našim klientům 
ochotně bez předsudků k jejich osobě nebo rodinám, kvalitně dle 
vypracovaných pracovních postupů, s nadějí, že i s naší pomocí budou mít 
klienti možnost prožít další období svého života v klidu, bezpečí a 
spokojenosti. Přijmout je do našeho širšího společenství, které si budujeme 
navzájem mezi sebou a jako sociální služba s klienty a jejich rodinami.       
 
8. Přijímání nových klientů 
 
Klienti jsou do Domova přijímáni na základě „Žádosti o poskytnutí pobytové sociální 
služby“. Středisko vede evidenci zájemců o službu. Při nástupu je s klientem 
uzavírána smlouva o poskytnutí služby sociální péče, která zohledňuje individuální 
cíle a potřeby klienta. 
 
9. Ubytování klientů 
 
Domov poskytuje odbornou ošetřovatelskou a pečovatelskou péči svým klientům 24 
hodin denně, a to na jedno -, dvou- a třílůžkových pokojích. Kapacita domova je 34 
lůžek. Klient se ubytuje v pokoji, který je s ním nebo příp. se zástupci jeho rodiny 
předem dohodnut. Mimo uvedené pokoje mohou klienti užívat i společné prostory – 
jídelnu, zimní zahradu a venkovní terasu. 
 
10. Stravování 
 
Strava (racionální, diabetická a žlučníková) pro klienty je zajištěna min. 4x denně, 
včetně sobot a nedělí.  Ostatní požadavky na zajištění stravy jsou řešeny 
individuálně. Pokud klient neodebírá stravu z důvodu výživy prostřednictvím NGS 
nebo PEG, snižuje se úhrada za odebranou stravu a klient si náhradní stravu hradí 
z vlastních finančních prostředků. 
 
11. Poskytovaná péče 
 
Domov pro seniory „Domovinka“ poskytuje ošetřovatelskou a pečovatelskou péči 24 
hodin denně. Služby jsou poskytovány individuálně podle potřeb jednotlivých klientů. 
Při nástupu má každý klient možnost si ponechat svého praktického lékaře. Odborné 
zdravotnické služby jsou zajišťovány odbornými lékaři a to na základě indikace 
praktického lékaře.  Do střediska pravidelně dochází psychiatr. 
Doplatky za léky si hradí klient ze svých finančních depozit. 
 
 
12. STÍŽNOSTI NA KVALITU NEBO ZPŮSOB POSKYTOVÁNÍ SLUŽEB 
Všichni klienti, popřípadě jejich zástupci, mají možnost stěžovat si na kvalitu nebo 
způsob poskytování sociálních služeb. Všechny stížnosti i připomínky jsou 
pracovníky zařízení chápány jako výkon práva klienta a jsou cenným zdrojem 
informací o poskytovaných službách a o tom, jak je klienty či jejich blízkými služba 
vnímána, přijímána, jak splňuje jejich očekávání, kde jsou slabá místa poskytování 
služby.  
13. OCHRANA OSOBNÍCH ÚDAJŮ 
Zaměstnanci poskytovatele služby jsou povinni zachovávat mlčenlivost o osobních 
údajích klientů o skutečnostech, které se dozvěděli v souvislosti s výkonem práce, to 
vše v souladu se zákonem č. 110/2019 Sb., o ochraně osobních údajů, v platném 
znění. V souladu s archivačním řádem poskytovatele je veškerá dokumentace klientů 
archivována. 
Další možné informace o službě je možné získat na www.diakoniepisek.cz 
 
 
 
V Písku dne 1.2.2023  
 
 
Schválila SRS  
Ing. Marie Bácová 
 
 
 
 
 
 
 
Ing. Marie 
Bácová
Digitálně podepsal Ing. Marie Bácová 
Datum: 2023.02.17 11:34:22 +01'00'
