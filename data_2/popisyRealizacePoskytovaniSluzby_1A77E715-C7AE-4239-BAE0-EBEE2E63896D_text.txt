 
1 
POPIS REALIZACE POSKYTOVÁNÍ SOCIÁLNÍ SLUŽBY 
V DOMOVĚ U SPASITELE střediska Husitské diakonie 
DOMOV PRO SENIORY 
1. 
CÍLE, ZÁSADY, CÍLOVÁ SKUPINA, POSLÁNÍ 
Sociální služba DOMOV U SPASITELE je pobytové zařízení, které poskytuje uživatelům celoroční 
nepřetržitou péči, 24 hodin denně. Smyslem služby je poskytování komplexu sociálních a zdravotních 
služeb tak, aby zde klienti mohli žít s ohledem na své zvyklosti a individuální potřeby. Poskytovaná 
služba je plně zaměřená na zachovalé schopnosti a dovednosti klienta. 
Cílem poskytované služby je vytvořit klientům příjemné, klidné a bezpečné prostředí k životu, 
umožnit klientům prožít důstojné a klidné stáří. Cílem je také udržení jejich schopností 
a zvyklostí, které klienti měli v domácím prostředí, s ohledem na jejich aktuální zdravotní stav 
a potřeby. 
Další cíle služby: 
• 
Klienti služby mají vytvořeny takové podmínky, aby se v DOMOVĚ cítili co nejvíce jako doma, 
tzn. spokojený klient. 
• 
Klienti mají možnost vyjadřovat svou vůli a v co největší míře zachovávat své schopnosti 
a zvyklosti. 
• 
Klienti mají možnost využívat kompenzační pomůcky v závislosti na míře jejich potřebnosti. 
• 
Podporovat klienty v udržení kontaktu s běžným životem a zachování přirozených vztahů 
s rodinou, známými a okolím. 
• 
Poskytovat činnosti a aktivity vedoucí k udržení, popř. k rozvoji samostatnosti s podporou 
zachování fyzické, psychické a sociální schopnosti klientů, to vše na základě jejich individuálních 
možností, schopností, potřeb, přání a životního příběhu. 
• 
Rozvíjet profesionalitu poskytované služby, poskytovat sociální službu dle individuálních potřeb 
klienta. 
• 
Zvyšovat odbornost pracovníků přímé péče a rozvíjet vzdělání všech pracovníků služby. 
• 
Nezbytnou součástí je vytváření podmínek pro trávení volného času klienta, podpora udržování 
kontaktu s rodinou a společenským prostředím, což zabrání případnému sociálnímu vyloučení 
klienta a nadále snaha o celkovou integraci seniora v novém prostředí. 
Při naší práci se řídíme následujícími zásadami: 
• 
Respektování důstojnosti a individuality – ke klientovi přistupujeme jako k osobnosti, která není 
pouze konzumentem služeb, ale je naším partnerem a především člověkem. 
• 
Podpora soběstačnosti. 
• 
Odbornost pracovníků, lidský přístup. 
 
2 
• 
Týmová spolupráce. 
• 
Bezpečné a uživatelsky příznivé prostředí. 
• 
Otevřenost a spolupráce. 
Posláním DOMOVA U SPASITELE je poskytování celoroční sociální pobytové služby osobám, které 
z důvodu věku a dlouhodobě nepříznivého zdravotního stavu nemohou žít ve svém přirozeném prostředí 
a potřebují pomoc, která jim nemůže být zajištěna jinak. 
DOMOV U SPASITELE je určen seniorům starším 65 let, kteří mají sníženou soběstačnost zejména 
z důvodu věku a dlouhodobě nepříznivého zdravotního stavu a jejichž nepříznivá sociální situace 
vyžaduje pravidelnou pomoc druhé osoby při zajištění svých základních životních potřeb. 
V DOMOVĚ žijí dva klienti, přijatí v roce 1993 a 2016, kteří v současné chvíli nesplňují cílovou 
skupinu domova seniorů. Nyní nové klienty pod 65 let nepřijímáme.  
2. 
NABÍZENÉ ČINNOSTI 
Mezi nabízené činnosti patří: 
• 
Poskytnutí ubytování (ubytování, úklid, praní a drobné opravy prádla a ošacení a žehlení prádla). 
• 
Celodenní stravování (stravování včetně diet). 
• 
Pomoc při zvládání běžných úkonů péče o vlastní osobu (pomoc při oblékání a svlékání, pomoc 
při přesunu na lůžko nebo vozík, pomoc při podávání jídla a pití, pomoc při vstávání z lůžka, 
uléhání, změna poloh). 
• 
Pomoc při osobní hygieně nebo poskytnutí podmínek pro osobní hygienu (pomoc při úkonech 
osobní hygieny, pomoc při základní péči o vlasy a nehty, pomoc při použití WC). 
• 
Zprostředkování kontaktu se společenským prostředím (pomoc v upevňování kontaktu s rodinou 
a podpora při aktivitách podporujících sociální začleňování). 
• 
Sociálně terapeutické činnosti – např. trénink paměti. 
• 
Aktivizační činnosti – volnočasové a zájmové aktivity, nácvik a upevňování motorických, 
psychických a sociálních dovedností 
• 
Pomoc při uplatňování práv, oprávněných zájmů a při obstarávání osobních záležitostí. 
• 
Základní sociální poradenství – poskytnutí potřebných informací připívajících k řešení nepříznivé 
sociální situace zájemce (informování o příspěvku na péči, návazných službách). Každý uživatel 
má právo na vyřízení občanského průkazu (změna trvalého bydliště, ukončení platnosti), 
příspěvku na péči, kompenzačních pomůcek (MIV, chodítko, naslouchadlo).  
3. 
JEDNÁNÍ SE ZÁJEMCEM O SOCIÁLNÍ SLUŽBU 
Zájemce se o naší pobytové službě může dozvědět např. od lékaře, z propagačních letáků, webových 
stránek, z městského úřadu apod. 
Vzhledem k charakteru poskytované služby a cílové skupině dochází zpravidla k prvnímu kontaktu 
prostřednictvím osoby blízké. 
 
3 
Pro informování o poskytovaných sociálních službách má poskytovatel určeny dvě kontaktní osoby – 
ředitelku a sociální pracovnici. Tito pracovníci předávají informace třemi možnými způsoby: osobně, 
telefonicky, emailem. Kontakt na tyto osoby je uveden na webových stránkách DOMOVA 
U SPASITELE. 
Zájemce o sociální službu podá žádost o poskytnutí sociální služby v DOMOVĚ. Tiskopis žádosti 
si zájemce o službu může vyzvednout přímo v zařízení nebo vytisknout z webových stránek 
organizace. K žádosti je potřeba doložit vyjádření lékaře o zdravotním stavu zájemce. Žádost je 
zaevidována a posouzena z hlediska, zda zájemce o službu spadá do cílové skupiny organizace. Pokud 
zájemce do cílové skupiny DOMOVA nespadá, žádost mu je vrácena s písemným odůvodněním 
a doporučeným kontaktem na zařízení, které poskytuje požadované služby. 
Zájemce o službu vyplní žádost a následně se zájemcem jedná sociální pracovnice, která mu službu 
představí srozumitelnou formou a může ev. pomoci s vyplněním žádosti. Způsob představení služby 
je volen tak, aby zájemce sám mohl posoudit, zda mu způsob a podmínky poskytované sociální služby 
mohou pomoci v řešení jeho nepříznivé sociální situace. 
Pokud zájemce odpovídá cílové skupině a organizace je schopna poskytovat služby dle potřeb zájemce, 
je domluveno s daným žadatelem (případně i s jeho rodinou) sociální šetření v místě jeho aktuálního 
pobytu. Sociální šetření provádí sociální pracovnice ve spolupráci s paní ředitelkou.  
V případě volné kapacity obdrží zájemce výzvu k nástupu. 
Pokud není volná kapacita, je zájemce zařazený do pořadníku – do evidence žadatelů. 
Po uvolnění kapacity rozhoduje vedení DOMOVA podle kritérií o pořadí žadatelů o sociální službu 
v DOMOVĚ. 
Při uvolněné kapacitě zájemce obdrží výzvu k nástupu a sociální pracovnice s ním domluví termín 
nástupu. 
4. 
UZAVÍRÁNÍ SMLOUVY O POSKYTNUTÍ SOCIÁLNÍ SLUŽBY 
Písemná smlouva o poskytování sociální služby se zájemcem je uzavřena tehdy, když 
se zájemce rozhodl na základě sdělených informací nastoupit do DOMOVA U SPASITELE, domova 
pro seniory. 
Smlouvu s klientem uzavírá ředitelka organizace nebo jiná pověřená osoba v den nástupu klienta 
do DOMOVA. Během uzavírání smlouvy pracovník zájemce seznámí se všemi body smlouvy. 
Před podpisem smlouvy vždy pracovník organizace u zájemce ověří, zda porozuměl všem bodům 
smlouvy a zda-li smlouvu uzavře. Doplní se datum podpisu, smlouvy podepíšou obě strany – 
za poskytovatele – zástupce organizace a za uživatele klient služby. 
Pokud je uživatelem služby osoba zbavená způsobilosti k právním úkonům, podepisuje smlouvu její 
opatrovník. 
 
4 
5. 
ÚHRADA ZA POSKYTOVÁNÍ SOCIÁLNÍ SLUŽBY 
Cena za poskytované služby ubytování a stravu je dle platného ceníku, který je na webu DOMOVA. 
Pokud by klientům při úhradě služeb za kalendářní měsíc nezůstala částka alespoň ve výši 15 % jejich 
měsíčního příjmu, je možná dohoda o finanční spoluúčasti úhrady za pobyt s rodinnými příslušníky.  
Sociální péče je hrazena z příspěvků na péči klienta. 
6. 
STÍŽNOSTI 
Způsoby podání stížnosti: 
• 
Osobně – jakémukoliv pracovníkovi DOMOVA – pracovníkům v přímé péči, sociální pracovnici 
či vedení DOMOVA. 
• 
Písemně nebo telefonicky ředitelce DOMOVA. 
• 
Písemně Královéhradecká diecéze církve Československé Husitské, Ambrožova 728/3, 500 02, 
Hradec Králové. 
• 
Husitská diakonie – Wuchterlova 523/5, 160 00, Praha 6 – Dejvice. 
• 
Písemně Krajskému úřadu Libereckého kraje, U Jezu 642/2a, 461 80, Liberec 2. 
• 
Veřejnému ochránci práv, Údolní 39, 602 00, Brno.  
Klienti si mohou stěžovat např. i anonymně vhozením stížnosti do schránky důvěry. 
7. 
DŮVODY UKONČENÍ POSKYTOVÁNÍ SOCIÁLNÍ SLUŽBY 
Uživatel může Smlouvu vypovědět bez udání důvodu, výpovědní lhůta pro výpověď uživatelem činí 
30 dní a počíná běžet prvním dnem kalendářního měsíce následujícího po kalendářním měsíci, v němž 
byla tato výpověď poskytovateli doručena. 
Poskytovatel může Smlouvu vypovědět, pouze pokud uživatel hrubě porušuje své povinnosti 
vyplývající z této smlouvy nebo došlo – li u uživatele ke změnám potřeb, které není poskytovatel 
schopen zajistit či pokud uživatel již službu poskytovatele nepotřebuje. 
Za hrubé porušení smlouvy se považuje zejména: zamlčení výše příjmu nebo jeho změn, pokud by byla 
úhrada za ubytování a stravu stanovena podle Smlouvy, nebo pokud uživatel úhradu za ubytování 
a stravu neplatí. Výpovědní lhůta pro výpověď danou poskytovatelem činí 30 dní a počíná běžet prvním 
dnem kalendářního měsíce následujícího po kalendářním měsíci, v němž byla tato výpověď uživateli 
doručena. 
Smlouva může být ukončena písemnou dohodou obou stran. 
8. 
PROSTŘEDÍ, VE KTERÉM JE SLUŽBA POSKYTOVÁNA, KAPACITA 
Služba je poskytována v zařízení DOMOV U SPASITELE střediska Husitské diakonie na adrese 
Máchova 650, Frýdlant, 464 01. 
DOMOV U SPASITELE je umístěn v klidném prostředí, poblíž centra města. To napomáhá našim 
klientům být součástí přirozeného místního společenství, využívat místní instituce a udržovat vztahy 
 
5 
s rodinou a známými. Okolí DOMOVA tvoří rozlehlá, členitá zahrada se vzrostlými stromy, kašnou, 
altány k posezení a parkem. Zahradu mohou klienti využívat k relaxaci a aktivnímu odpočinku. Součástí 
areálu je také kostel CČSH. 
Klientům je pro ubytování k dispozici celkem 23 pokojů ve dvou k sobě propojených 
budovách. Kapacita DOMOVA je 45 osob. Poskytovatel zajišťuje potřebné vybavení pro ubytování 
klientů. 
Budova A (hlavní budova) má 3 patra. V přízemí této budovy je plně vybavená kuchyň, skladové 
prostory a technické zázemí pro obě budovy. V přízemí se nachází sesterna, hlavní jídelna s vybavenou 
kuchyňskou linkou, která slouží také jako společenská místnost. V prvním i druhém patře se nachází 
společná koupelna s WC.  
Budova B (nová budova) je také stavěna do 3 pater. Obě budovy jsou propojeny v každém patře krčkem. 
Také na nové budově se nachází jídelna s plně vybavenou kuchyňskou linkou, která slouží zároveň také 
jako společenská místnost a k pobožnostem. V prvním a druhém patře se nachází společná koupelna. 
Ve všech patrech je umístěné společné WC. Ve třetím patře je klientům dispozici návštěvní místnost, 
ve které mohou posedět se svými blízkými a uvařit si zde kávu nebo čaj.  
V přízemí této budovy je prádelna, technická místnost, jídelna a šatna zaměstnanců. 
DOMOV je bezbariérový. Vybaven výtahem, schodišťovou plošinou. Na budově B je poloautomatická 
markýza, která se využívá při slunečném počasí. Ve třetím patře budovy B je součástí pokojů 
klimatizace. Každý pokoj má vlastní umyvadlo s tekoucí vodou. 
Každý klient má k dispozici polohovatelné lůžko včetně nočního stolku a 1 šatní skříně, ve které má 
každý k dispozici uzamykatelnou malou skříňku (např. na finance, či jiné drobné cennosti).  
9. 
ÚZEMNÍ PŮSOBNOST SOCIÁLNÍ SLUŽBY 
Pobytová sociální služba je poskytována na území města Frýdlant a služba je určena přednostně pro 
seniory z města Frýdlant a jeho přilehlých obcí (Frýdlantský výběžek). 
10. 
DALŠÍ INFORMACE 
Internetové stránky DOMOVA: www.dspasitel.cz 
Kontaktní telefon: 721 721 017 
 
23.10.2024, Frýdlant 
