Popis realizace poskytování sociálních služeb 
Název poskytovatele 
SeneCura SeniorCentrum Kolín s.r.o., Ke Smíchovu 1144/144, 
154 00 Praha - Slivenec 
 
Druh služby, identifikátor 
Domov pro seniory, 1777392 
Forma služby 
Pobytová 
Název zařízení a místo 
poskytování 
SeneCura SeniorCentrum Kolín, Smetanova 1000, 280 01 Kolín 
 
Cílová skupina 
Lidé, kteří dosáhli  60 let věku nebo věku rozhodného pro přiznání starobního důchodu, jichž 
potřeba sociální a zdravotní podpory je taková, že jim neumožňuje pobyt v domácím prostředí. 
. 
 
Jednání se zájemcem o službu, vstup uživatele do služby 
SeneCura SeniorCentrum Kolín informuje zájemce o sociální službu prostřednictvím webových 
stránek, informačních letáků a materiálů, článků v tisku nebo přímo u poskytovatele.  
O přijetí rozhoduje lékař, vedoucí zdravotní péče a sociální pracovnice dle individuální situace 
žadatele, rozhodující je míra potřebné pomoci druhé osoby při zajišťování sebeobsluhy, věk 
žadatele, věk žadatele. V případě nejasností se vyjadřuje lékař. 
 
Podrobný popis realizace služby 
SeneCura SeniorCetrum Kolín je založeno akciovou společností a poskytuje sociální služby v souladu 
se zákonem č. 108/2006 Sb. o sociálních službách, prováděcí vyhláškou k tomuto zákonu č. 
505/2006 Sb., ve znění pozdějších předpisů. 
Služby jsou zajištěny odborným zdravotnickým personálem a pracovníky v přímé péči, řídícím se  
Etickým kodexem a respektováním práv člověka.  
 
SeniorCentrum nabízí tyto služby v rámci základní činnosti: 
 
a) poskytnutí ubytování  
b) poskytnutí stravy  
c) pomoc při zvládání běžných úkonů péče o vlastní osobu 
d) pomoc při osobní hygieně nebo poskytnutí podmínek pro osobní hygienu  
e) zprostředkování kontaktu se společenským prostředím  
f) sociálně terapeutické činnosti 
              g) aktivizační činnosti 
h) pomoc při uplatňování práv, oprávněných zájmů a při obstarávání osobních záležitostí: 
pomoc při komunikaci vedoucí k uplatňování práv a oprávněných zájmů.  
 
 
Ubytování  
V SeniorCentru bydlí pouze osoby na základě platné smlouvy. 
Klientům nabízíme ubytování v nadstandardních dvoulůžkových a jednolůžkových pokojích 
s el. polohovatelnými lůžky, sociálním zařízením a každý klient má k dispozici signalizační 
zařízení. Vybavení pokoje je přesně uvedeno v Domácím řádu. Další vybavení pokoje je 
prováděno se souhlasem vedení SeniorCentra. Vlastní vybavení je možné například drobným 
nábytkem, poličkou, obrazy, lampou, křesílkem v rozsahu, který odpovídá prostorám 
v pokoji SeniorCentra a potřebám klienta. Vybavení musí být v hygienicky nezávadném 
stavu. 
Změny ve vybavení pokoje mohou být provedeny pouze se souhlasem spolubydlícího. 
Z bezpečnostních a protipožárních důvodů není přípustné skladovat nepotřebný nábytek na 
chodbách a schodištích objektu. Vybavení pokoje, které si klient do SeniorCentra 
přistěhoval, musí být označeno a zůstává jeho majetkem. Věci přidělené do užívání jsou 
majetkem SeniorCentra, mají číselný kód a klient je povinen je chránit před poškozením. 
Každý klient je uveden do pokoje za přítomnosti sociálního pracovníka nebo určeného 
zástupce SeniorCentra. Klient obdrží jeden klíč od pokoje a jeden klíč od trezorku ve skříni.  
Převzetí klíče potvrdí klient sociální pracovnici  svým podpisem do dokumentace. 
Je zakázáno pořizovat kopie klíčů a předávat je dalším osobám. V případě ztráty klíčů je 
klient povinen uhradit kompletní náklady spojené s výměnou zámku. Pokud klient nechce 
mít klíče u sebe, vyplní se sociální pracovnicí formulář  „Protokol o předání klíčů“ a klíče jsou 
uloženy v trezoru u sociální pracovnice a druhá kopie na sesterně příslušného patra, přístup 
k trezoru má pouze službu konající zdravotní sestra. 
 
Stravování – Poskytovatel zajišťuje klientovi celodenní stravování odpovídající věku 
a výživovým specifikům cílové skupiny. Na žádost klienta zajistí personál SeniorCentra 
donášku stravy dle potřeby. SeniorCentrum se v oblasti stravování řídí certifikovanými 
standardy nutriční péče. Klient si může vybírat z nabídky diet, které lze objednat i v krájené, 
mixované nebo mleté formě, fingerfood, breikosty.  
D – 3 racionální, D – 4 s omezením tuků, D – 9 diabetická 
Cena za poskytovanou stravu je jednotná. Maximální výše úhrady za poskytované služby je 
stanovena prováděcí vyhláškou 505/2006 Sb. zákona č.108/2006Sb., o sociálních službách. 
Stravovací režim tvoří: snídaně, svačina, oběd, svačina, večeře. (U klienta s diabetickou 
dietou jsou vždy podávány druhé večeře). Poskytovatel poskytne klientovi vratku za 
neodebrané potraviny v hodnotě nákladů na potraviny, bez režijních nákladů. 
 
Péči o uživatele Pečovatelské služby jsou poskytovány pracovníky v sociálních službách 
celoročně, 24 hodin denně, tedy nepřetržitě. Klient je při nástupu seznámen s nabídkou 
těchto služeb a je s ním sestaven individuální plán péče. 
 
Aktivizace je zajištěna aktivizačními pracovníky (pracovníci v sociálních službách základní 
výchovná nepedagogická činnost). K aktivnímu životu slouží společenská místnost v přízemí, 
obýváky na domácnostech a zahrada. Pravidelně se koná trénink paměti, muzikoterapie, 
canisterapie, domácí činnosti, hudební chvilka, tvořivá dílna, arte-relaxační sezení, duchovní 
činnosti, vzpomínkový klub, zdravotní cvičení, masáže, oslavy narozenin, pohybového hry 
a cvičení a další. Každoročně jsou organizovány různé společenské akce a výlety. 
 
Zdravotní péče o uživatele  
Klientům SeniorCentra zajišťuje zdravotní péči praktický lékař SeniorCentra nebo dle dohody 
další praktičtí lékaři – volba lékaře je na zvážení klienta. 
Klienti mohou využít speciální ambulantní služby psychiatra. 
Pokud klient nevyužije možnosti registrace u lékaře, zajišťuje si veškeré běžné zdravotní 
služby sám (léky, vyšetření, doprava). Při zhoršení zdravotního stavu a akutních stavech 
klienta zajistí lékařskou péči zařízení SeniorCentra. 
Zdravotnickou službu zajišťuje 24 hodin kvalifikovaná registrovaná zdravotní sestra   
v SeniorCentru. 
 
Odbornou sociální péči zajišťují sociální pracovnice – sociální poradenství, pomoc při 
uplatňování práv, oprávněných zájmů a při obstarávání osobních záležitostí, zprostředkování 
kontaktu se společenským prostředím, sociálně terapeutické činnosti a aktivizační činnosti. 
 
 
Metody práce 
„Život pokračuje s námi - podporujeme seniory se sníženou soběstačností zachovávat důstojný život 
v příjemném prostředí.“ 
Posláním SeniorCentra je odborně poskytovat pomoc, podporu a péči lidem se sníženou 
soběstačností, zejména z důvodu věku. Snažíme se vytvořit jim podmínky pro pokračování života tak, 
jak jsou zvyklí. Naší vizí je život seniorů v harmonii – tedy propojení sociální a zdravotní péče na 
špičkové úrovni s důrazem na individuální potřeby, kvalitu a úctu. 
 
Zásady práce 
 
 
Týmová práce. 
 
Vzájemná důvěra a respekt. 
 
Individuální přístup v poskytování služeb reagující na aktuální potřeby klienta. 
 
Respektování práva volby. 
 
Podpora samostatnosti a soběstačnosti. 
 
Humanita a podpora lidské důstojnosti. 
 
Úcta k člověku. 
 
Poskytovatel služby také spolupracuje s dobrovolnickým hnutím v regionu. Uživatelům nabízíme 
služby dobrovolníků ve formě trávení volného času nebo aktivizačních programů. SeneCura 
SeniorCentrum Kolín poskytuje uživatelům služby příležitost ke společenskému a kulturnímu vyžití - 
ve společných prostorách či v zahradě organizuje různé společenské a kulturní akce. 
 
Sociální služby jsou poskytovány uživatelům s ohledem k jejich individuálním vlastnostem 
a  zdravotnímu stavu. Pro kvalitní poskytování sociálních služeb budou vypracovány s uživateli 
individuální plány, na jejichž vytvoření se podílí pracovníci, samotný klient a v případě potřeby 
i rodina klienta. Ten si stanoví osobní cíle, kterých chce dosáhnout a ke kterým bude postupně 
směřováno. Tyto cíle musí být konkrétní, pro uživatele významné a reálně dosažitelné. Osobní cíle 
vycházejí z možností a schopností klienta. 
 
 
Vyřizování stížností 
Každý klient i jeho rodina má právo na podání stížnosti, na seznámení se s postupem podávání 
stížností a tím, komu se stížnost podává. 
S postupem podávání a vyřizování stížností je klient seznámen při příchodu do zařízení, při uzavírání 
smlouvy o poskytování služeb sociální pracovnicí nebo pověřeným pracovníkem a klíčovým 
pracovníkem. 
Postup podávání stížností je pravidelně klientům připomínán pracovníky zařízení, zejména klíčovými 
pracovníky. Přesné postupy při projednávání stížností jsou uvedené ve Standardu kvality sociálních 
služeb č. 7.  Postup podávání stížností je k dispozici u klíčového pracovníka, sociální pracovnice, příp. 
v kanceláři. 
 
Ukončení služby 
Pobyt klienta v SeniorCentru končí ze strany klienta: 
• 
Na základě vlastní žádosti. 
• 
Odchodem klienta do jiného zařízení. 
• 
Úmrtím klienta. 
Nebo je pobyt ukončen ze strany poskytovatele: 
• 
Rozhodnutím vedení SeniorCentra o ukončení pobytu klienta v zařízení, za závažné porušení 
smlouvy s poskytovatelem na základě čl. XIII. platné smlouvy o poskytování služeb. 
 
Úhrady za služby 
Úhradu nákladů za poskytování sociální služby hradí klient ve výši sjednané ve smlouvě uzavřené 
s poskytovatelem služby podle § 91 zákona o sociálních službách. 
SeneCura SeniorCentrum Kolín se může dohodnout na spoluúčasti na úhradě nákladů s osobou 
blízkou klienta, popřípadě s jinou fyzickou osobou nebo s právnickou osobou, pokud klient nemá 
vlastní příjem nebo jeho příjem nepostačuje na úhradu nákladů. 
Pečovatelské služby jsou hrazeny zpravidla z příspěvku na péči. 
Příspěvek na péči dle zákona č.108/2006 Sb., o sociálních službách náleží poskytovateli, výjimka není 
možná. Příspěvek na péči náleží SeniorCentru od data nástupu klienta do zařízení.  
 
Další doplňující informace 
 
 
Fakultativní služby 
 
 
Prostory, materiální a technické vybavení 
Budova je bezbariérová. Dělí se na čtyři nadzemní podlaží. SeneCura SeniorCentrum Kolín - Domov 
pro seniory má kapacitu 34 lůžek a to v tomto členění: 8 jednolůžkových pokojů a 13 
dvoulůžkových pokojů. Pokoje jsou vybaveny bezbariérovým sociálním zařízením se sprchou. 
Jednotlivé pokoje jsou vybaveny nábytkem (noční stolek, uzamykatelná šatní skříň s trezorkem, nižší 
skříňka s policemi, stůl, židle) včetně elektricky polohovacích postelí s antidekubitními matracemi. 
V každém pokoji, ve sprše a u toalet je nainstalováno dorozumívací zařízení, kterým si uživatel 
v případě potřeby může zavolat na pomoc ošetřující personál. 
Pro potřeby zařízení se v objektu dále nacházejí tyto prostory sesterna 3x (o výměře ordinace lékaře 
(23,6 m²), rehabilitace (38,3 m²), kaple a místnost pro zesnulé (25,3 m² a 7,2 m²), kadeřnictví – 
pedikúra (14,4 m²), samostatná SPA koupelna (28,7 m²), recepce, společenská hala (120,4 m² - 
pořádání kulturních akcí, přednášek, promítání), prádelna (11,2 m²), dílna (4,4 m²) kuchyň, 
skladovací prostory, šatny zaměstnanců, kancelářské prostory pro administrativu. Veškeré prostory 
objektu splňují všechny technické a hygienické normy. Objekt je vybaven dvěma výtahy (z toho 
jeden je evakuační a jeden nákladní. Ubytovací prostory pro klienty Domova se zvláštním režimem 
se nacházejí v oddělených částech v prvním, druhém i třetím nadzemním podlaží domova. Na 
každém patře je uživatelům k dispozici obývací kout s televizí a kuchyňkou, která je vybavena 
ledničkou, mikrovlnou troubou, sporákem a varnou konvicí. V prvním podzemním podlaží je 
centrální koupelna s hydraulickou zvedací vanou, sprchovým lůžkem a transportním elektrickým 
zvedákem včetně relaxační místnosti. 
Uživatelé mají možnost využívat k procházkám Memory Garden (terapeutickou zahradu), která se 
nachází v areálu Domova. 
 
 
V Kolíně dne: 13.12.2021 
Zpracovala: Mgr. Marta Menšíková, DiS.,  
ředitelka SeneCura SeniorCentrum Kolín 
