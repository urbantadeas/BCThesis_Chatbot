Popis realizace poskytování sociálních služeb 
 
 
Název poskytovatele 
Sociální služby Olšava, p. o.  
Druh služby 
Domovy pro seniory  
Identifikátor  
1641635 
Forma služby 
Pobytová  
Název zařízení a místo 
poskytování 
Domov pro seniory Nezdenice  
Nezdenice 233, 687 32  
 
 
Poslání 
Posláním Domova pro seniory Nezdenice je poskytnout bezpečné, důstojné a spokojené prostředí osobám, 
které z důvodu nepříznivé sociální situace mají sníženou soběstačnost a potřebují pravidelnou pomoc jiné 
fyzické osoby, jež jim nemůže být zajištěna členy rodiny nebo za pomoci terénních služeb v jejich domácím 
prostředí. 
 
Osoba v nepříznivé sociální situaci je ta, u níž došlo k oslabení nebo ztrátě schopností z důvodu věku, 
nepříznivého zdravotního stavu, sociálně znevýhodněného prostředí. Jde o osoby, jež jsou závislé na pomoci 
jiné fyzické osoby a potřebují pomoc řešit vzniklou situaci tak, aby je toto řešení ochránilo před ztrátou 
kontaktu s rodinou, přáteli a vrstevníky. 
 
 
Cílová skupina 
Službu poskytujeme osobám od 60 let a více. 
 
Cílovou skupinou jsou osoby, které jsou zcela nebo částečně nesoběstačné, částečně si nezajistí základní a 
jiné životní potřeby a vyžadují péči, kterou jim rodina ani jiné terénní nebo ambulantní sociální služby 
nejsou schopny zajistit. 
 
Službu nedokážeme poskytnout (vyloučená skupina) 
 
osobám žádajícím o sociální službu, kterou poskytovatel neposkytuje,  
 
služba není určena osobám s demencí, jejichž potřeby nelze v zařízení naplnit  
 
osobám, které žádají o poskytnutí sociální služby, vypověděl v době kratší než 6 měsíců před touto 
žádostí smlouvu o poskytnutí téže sociální služby z důvodu porušování povinností vyplývajících ze 
smlouvy,  
 
osobám, jejichž zdravotní stav vyžaduje péči ve zdravotnickém zařízení, u nichž je pro zachování 
životních funkcí nutná intenzivní lékařská péče nebo jsou životně závislí na specializovaných 
přístrojích (například podpora dýchání pomocí kyslíkového přístroje, aj.), 
 
osobám s akutní infekční nemocí,  
 
osobám, které trpí prokázaným duševním onemocněním 
 
 
Zásady poskytování sociální služby 
 
Zásada zachování lidské důstojnosti a uplatnění svobodné vůle – každý klient je svébytnou 
osobností, a proto respektujeme jeho hranice a přenecháváme mu zodpovědnost za vlastní 
rozhodování podle jeho možností a schopností. Důstojnost klientů zachováváme např. formou 
oslovení, respektováním soukromí, vyhýbáním se stigmatizaci, podporou úpravy zevnějšku. Klienty 
podporujeme v jejich samostatném rozhodování a při řešení vlastních problémů. 
 
Individuální přístup – při příchodu do Domova s klientem společně plánujeme průběh 
poskytované služby dle jeho osobních potřeb, přání a schopností. Snažíme se alespoň z části 
zachovat zvyky a denní rituály, které klient prováděl v domácím prostředí. 
 
Podpora a rozvoj soběstačnosti – poskytujeme klientům přiměřenou míru podpory a pomoci 
(péče), která napomáhá k nezávislosti na službě. Podporujeme klienty v kontaktu s rodinou a 
přáteli, ve využívání běžně dostupných služeb. Motivujeme klienty k účasti na kulturních a 
společenských akcích v Domově i mimo Domov dle vlastního výběru. 
 
Zásada dodržování lidských práv a základní svobody – chráníme práva klientů v souladu se 
zákony, směrnicemi a vnitřními pravidly Domova, dodržujeme Etický kodex zaměstnanců 
Sociálních služeb Olšava, příspěvková organizace. Dbáme na vzájemnou toleranci a důvěru, 
respektujeme soukromí klienta. 
 
 
Jednání se zájemcem o službu, vstup klienta do služby 
První kontakt se zájemcem o sociální službu je základem pro vytvoření a budování vzájemné důvěry, mezi 
zájemcem, rodinou a poskytovatelem služby. Jednáním se zájemcem je pověřena sociální pracovnice 
Domova. Ta zjišťuje nepříznivou sociální situaci, požadavky, očekávání a osobní cíl zájemce o službu a 
předává základní informace (vyplývající ze Zákona č. 108/2006 Sb. o soc. službách §88 b) a Vyhlášky 
505/2006 Sb.) o možnostech a podmínkách poskytování sociální služby, a to způsobem, který je pro něj co 
nejvíce srozumitelný. Důležitou součástí při jednání se zájemcem může být i rodina, která je vnímána jako 
partner služby, jako účastník péče a významný zdroj informací o zájemci.  
 
Žádost o poskytnutí sociální služby si může zájemce o sociální službu vyzvednout přímo v našem Domově 
nebo se telefonicky dohodnout se sociální pracovnicí na zaslání tiskopisu elektronicky případně poštou. 
Dále je možné si žádost vyzvednout na ředitelství Sociálních služeb Olšava, p. o. Vyplněnou a podepsanou 
žádost lze doručit osobně, poštou (na adresu DS Nezdenice 233, 687 32 Nezdenice) nebo elektronicky 
(podmínkou je elektronický podpis žadatele na žádosti). 
 
Další jednání se zájemcem slouží k ověření toho, zda spadá do naší cílové skupiny. Je zjišťována jeho 
nepříznivá sociální situace a důvody, proč mu rodina či ambulantní nebo terénní služba nemohou nadále 
zajistit potřebnou pomoc.  
 
Na základě výsledků zjištěných při osobním jednání se žadatelem poradní komise Domova projednává 
jednotlivé žádosti. Žádost je buď schválena a zařazena do evidence žadatelů nebo odmítnuta. Žadatel je o 
vyjádření poradní komise písemně vyrozuměn. 
Před uzavřením Smlouvy o poskytování pobytové služby je žadatel vyzván předložit Posudek registrujícího 
praktického lékaře. Bez tohoto Posudku nelze uzavřít Smlouvu o poskytnutí sociální služby. 
 
Informace lze také získat: 
 
telefonicky nebo osobní návštěvou v DS Nezdenice; 
 
na sociální síti Facebook (www.facebook.com/dsnezdenice); 
 
v elektronickém katalogu sociálních služeb ve Zlínském kraji (https://zlinskykraj.cz) 
 
v tištěných propagačních materiálech DS Nezdenice; 
 
elektronickou poštou. 
 
Popis služby 
Naplnění základních činností ze zákona 
Domov pro seniory Nezdenice doplňuje linii pobytových zařízení, které spravuje příspěvková organizace 
Sociální služby Olšava, příspěvková organizace, Nezdenice 43, PSČ 687 32 Nezdenice, IČO 70850909. Naším 
zřizovatelem je Zlínský kraj se sídlem ve Zlíně, tř. T. Bati 21, 760 01 Zlín. 
Služby poskytujeme nepřetržitě každý den v roce. Kapacita Domova pro seniory je 115 klientů. 
 
Základní činnosti jsou stanoveny u jednotlivých druhů služeb Zákonem č. 108/2006 Sb. O sociálních 
službách, ve znění pozdějších předpisů. 
Podle § 49 jmenovaného zákona poskytujeme tyto základní činnosti: 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
 
a) poskytnutí ubytování 
Nabízíme 
ubytování 
v jednolůžkových 
nebo 
dvoulůžkových 
pokojích 
s příslušenstvím 
/ 
bez 
příslušenství. Klienti si mohou pokoje dovybavit dekoračními předměty případně vlastním nábytkem. 
Pracovníci Domova zajišťují pravidelný úklid pokojů, praní a žehlení prádla ve vlastní prádelně Domova. 
b) poskytnutí stravy 
V kuchyni Domova připravujeme celodenní stravu odpovídající věku, zásadám racionální výživy a potřebám 
dietního stravování, minimálně v rozsahu tří hlavních jídel. Jídlo je podáváno v jídelně, v případě potřeby se 
strava dováží na pokoje. 
 
c) pomoc při zvládání běžných úkonů péče o vlastní osobu 
S ohledem na zdravotní stav a po domluvě s klientem pomáhá personál klientovi při zvládání běžných 
úkonů (oblékání a svlékání, vstávání či přesunu z lůžka na vozík, polohování, podávání jídla a pití, podávání 
léků, pomoc při chůzi, pomoc s orientací klientů). 
 
d) pomoc při osobní hygieně nebo poskytnutí podmínek pro osobní hygienu 
Pomáháme klientům, kteří vzhledem ke svému zdravotnímu stavu potřebují pomoc při osobní hygieně, 
pomoc při umývání, použití WC, péči o vlasy a nehty apod.  
 
e) zprostředkování kontaktu se společenským prostředím 
Klienti mají možnost účastnit se kulturních a společenských akcí v Domově i mimo Domov podle jejich 
výběru. Mohou za nimi docházet na návštěvu do Domova jejich příbuzní a přátelé. Na požádání 
objednáme, případně doprovodíme klienta ke kadeřnici, na pedikúru, do obchodu. 
 
f) sociálně terapeutické činnosti 
Pracovnice provádí s klienty aktivity zaměřené na rozvoj osobnosti, zájmů, znalostí a tvořivých schopností. 
 
g) aktivizační činnosti 
Pracovníci zabezpečují klientům zájmovou a kulturní činnost v Domově. Pomáhají při upevňování 
motorických, psychických a sociálních schopností a dovedností klientů.    
 
h) pomoc při uplatňování práv, oprávněných zájmů a při obstarávání osobních záležitostí 
Pracovníci Domova pomáhají v případě potřeby při vyřizování běžných záležitostí (např. na úřadech apod.). 
 
Sociální služba je poskytována na adrese Nezdenice 233, 687 32, doprovody v rámci základních činností 
mohou být realizovány i mimo adresu Domova. 
 
Pravidla poskytování služby 
Pravidla poskytování sociální služby se řídí Zákonem o soc. službách č. 108/2006 Sb. ve znění pozdějších 
předpisů a prováděcí Vyhláškou č. 505/2006 Sb.  
Domov má písemně zpracované standardy kvality sociální služby, směrnice, pokyny, příkazy apod., které 
jsou závazné pro všechny zaměstnance.  
Při poskytování sociální služby pracujeme tak, aby nedocházelo k porušování základních lidských práv 
klientů. Ke všem klientům přistupujeme individuálně. Klademe důraz na právo na lidskou důstojnost, 
zachování soukromí a svobodnou vůli.  
Každému klientovi poskytujeme individuální míru podpory. Záleží nám na tom, aby klienti zůstali co nejdéle 
soběstační a neprohlubovala se jejich závislost na naší sociální službě. Důležitým prvkem při naší práci je 
motivace klienta a podpora při využívání aktivizační činnosti v Domově.  
Rozsah potřebnosti sociální služby je zjišťován při prvním kontaktu se zájemcem o službu a na základě 
těchto informací, je při přijetí klienta sestavován prvotní individuální plán, který je dále dle aktuálních 
individuálních potřeb upravován a doplňován.  
Pracovníci Domova se průběžně během roku účastní různých školení a vzdělávacích programů v Domově i 
mimo Domov, které přispívají ke zvyšování kvality poskytované služby. Pracovníkům se dostává podpory ve 
formě supervize. 
 
 
Metody práce 
Domov pro seniory Nezdenice plánuje průběh sociální služby klientů podle jejich individuálních potřeb, 
schopností, ale zároveň vychází i ze svých vlastních možností. Snažíme se alespoň z části zachovat zvyky a 
denní rituály, které klient prováděl v domácím prostředí. 
Individuální přístup ke klientovi je na prvním místě, snažíme se zapojit klienty při řešení různých situací, 
abychom podporovali jejich samostatnost a nezávislost. 
Pracovníci při práci s klienty využívají metody práce jako např. osobní rozhovory, pozorování, naslouchání,
intuitivní techniky, bazální stimulaci, dotazníková šetření, využití prvků reminiscenční terapie, aj.  
Domov není pro veřejnost uzavřený, návštěvy jsou vítány a podporovány.  
Klienti mohou přijímat návštěvy denně. Návštěvní hodiny jsou od 8:00 do 20:00 hod. Výjimku, mimo 
stanovené návštěvní hodiny, lze udělit po dohodě s vedoucím pracovníkem. 
 
V rámci zdravotnické péče zprostředkováváme pouze ošetřovatelské služby a úkony, které jsou 
v kompetenci všeobecné sestry, na základě indikace lékaře. Lékařská péče v Domově je zajišťována 
praktickou lékařkou MUDr. Terezou Gottfriedovou, která ordinuje jednou týdně v odpoledních hodinách. 
Klient má rovněž možnost zůstat v péči svého dosavadního lékaře, ale v tomto případě je potřeba ze strany 
klienta nebo jeho rodiny individuální zabezpečení léků nebo jiných zdravotnických pomůcek. Klient má 
také možnost výběru dodavatele léků. Odborné ambulance zabezpečujeme po domluvě s klientem nebo 
rodinou v rámci našich možností. 
Náš Domov poskytuje i paliativní přístup, což je péče o klienta v jeho posledních týdnech a dnech života.  
 
 
CO KLIENTŮM NAŠE SLUŽBA NEMŮŽE NABÍDNOUT 
 
Osobního asistenta - přítomnost jednoho pracovníka u jednoho klienta po dobu 24 hodin. 
 
Pomoc při činnostech, které klient zvládne sám. Snažíme se udržet u klientů jejich soběstačnost a 
samostatnost, aby nedocházelo k vytvoření závislosti na poskytované službě.  
 
Pravidla pro vyřizování stížností 
 Klienti mají právo si v rámci poskytované služby stěžovat kdykoliv, na cokoliv, komukoliv a jakkoliv – 
tedy ústně i písemně. 
 Stížnosti jsou, pokud možno vyřizovány ihned na místě. 
 Ústní i písemná stížnost je zaevidována sociální pracovnicí a bude na ni písemně reagováno do 30 dnů. 
 Všechny písemné záznamy o stížnosti a písemné stížnosti doputují i k vedení Domova, které se k ní 
vyjádří. Písemné záznamy, písemné stížnosti a reakce na ně se dle data archivují u sociálních pracovnic 
a jsou rovněž odeslány na ředitelství Sociálních služeb Olšava, p.o.. 
 Na anonymní stížnosti, pokud charakter a obsah stížností dovolí, se reaguje u konkrétních záležitostí 
diskusí s dotčenými osobami a u obecných témat na poradách, při setkáních s klienty. 
 Tato pravidla pro vyřizování stížností se týkají jak klientů, tak zaměstnanců Domova. 
 Klienti i zaměstnanci jsou o právu a možnosti stěžovat si, pravidelně informování při setkáních a 
schůzích, na poradách, na nástěnkách. 
 Písemnou stížnost je možno doručit jakýmkoli způsobem, například prostřednictvím tzv. schránek 
důvěry, které jsou v Domově na diskrétních místech jednotlivých podlaží, kam je vedle přání, 
připomínek a podnětů možno vhazovat i stížností. Další možností je podání stížnosti anonymně, poštou, 
prostřednictvím klíčového pracovníka nebo libovolného pracovníka dle výběru stěžovatele. 
 V případě nespokojenosti s vyřízením stížnosti se stěžovatel může obrátit na: 
a) Ředitelství Sociálních služeb Olšava, příspěvková organizace, Nezdenice 43, 687 32 Nezdenice,      
b) Zřizovatele organizace, kterým je Zlínský kraj, třída T. Bati 21, odbor sociálních věcí, 760 01 Zlín, 
telefon: 577 043 111 
c) Ministerstvo práce a sociálních věcí, Na poříčním právu 1/376, 128 01 Praha 2,  
telefon: 221 921 111 
d) Kancelář veřejného ochránce práv v Brně, Údolní 39, 602 00 Brno, tel.: 542 542 888  
e) Český Helsinský výbor v Praze, Štefánikova 216/21, 118 00 Praha 5, Tel.:  257 221 141 
f) Občanské poradny, Asociace občanských poraden, Senovážné náměstí 24, 116 47 Praha 1 
 
Stížnosti klientů pracovníci Domova chápou jako signály nespokojenosti s poskytovanou službou, která 
neodpovídá jejich potřebám. Stížnost je zároveň vnímána jako bariéra proti neoprávněnému zásahu do 
práv a chráněných zájmů klientů. Stížnost se stává zdrojem informací o možnostech, jak naši službu 
můžeme zlepšit. Pracovníci se zabývají podněty, připomínkami a stížnostmi klientů zodpovědně, protože 
chtějí poskytovat kvalitní služby. 
 
 
Pravidla pro ukončení služby 
(1) Klient a Poskytovatel se mohou kdykoliv dohodnout na ukončení této Smlouvy, a to písemnou 
dohodou.  
(2) Klient je oprávněn Smlouvu vypovědět kdykoli bez udání důvodu. Výpovědní lhůta je jeden měsíc a 
končí uplynutím posledního dne kalendářního měsíce následujícího po měsíci, v němž byla 
Poskytovateli výpověď doručena. 
(3)  Poskytovatel smí Smlouvu vypovědět pouze z těchto důvodů: 
a) Klient hrubě porušuje své povinnosti vyplývající ze Smlouvy. Za hrubé porušení Smlouvy se 
považuje zejména nezaplacení úhrady za poskytnuté služby do jednoho měsíce od okamžiku, kdy 
byl klient Poskytovatelem k platbě vyzván, 
b) Klient i po opětovném napomenutí hrubě poruší povinnosti, které mu vyplývají z Domácího řádu. 
Jedná se zejména o nevhodné chování narušující kolektivní soužití, cílenou slovní i fyzickou 
agresivitu vůči spolubydlícím a personálu zařízení, nadměrné užívání alkoholických a 
psychotropních látek,  
c) Klient nesdělí Poskytovateli změnu výše a jiných změn (zvýšení, snížení, odebrání) v přiznaném 
příspěvku na péči do 8 dnů od okamžiku, kdy se o této skutečnosti dozví,   
d) U klienta došlo ke změnám potřeb, které není Poskytovatel schopen zajistit, 
e) Klient úmyslně zatajil informace o zdravotním stavu v době příchodu do sociální služby 
f) Klient odmítne podepsat dodatek této Smlouvy, který stanoví změnu výše úhrady za ubytování, 
stravování či jiné služby sociální péče v rozsahu stanoveném právním předpisem, 
g) Klient zamlčí své příjmy nebo uvede jejich nesprávnou výši anebo nesdělí změnu výše svých příjmů, 
a to pouze v případě, kdy příjem klienta nebude dostatečný na úhradu v plné výši, 
h) Klient nevyužívá dlouhodobě služeb v zařízení Poskytovatele, a to v součtu jednotlivých 
nepřítomných dnů více jak 120 dnů v kalendářním roce, s výjimkou hospitalizace klienta ve 
zdravotnickém zařízení, kdy služba nenaplňuje dohodnutý cíl a stává se neúčelnou. 
(4) V případě vypovězení Smlouvy Poskytovatelem končí výpovědní lhůta uplynutím posledního dne 
kalendářního měsíce, který následuje po měsíci, v němž byla výpověď klientovi doručena. 
(5) V případě ukončení Smlouvy musí klient uvést pokoj, jenž mu byl Poskytovatelem určen k obývání do 
stavu, v jakém mu byl Poskytovatelem poskytnut. Klient odpovídá za veškeré škody, které za dobu, kdy 
pokoj obýval, v tomto pokoji vznikly, s výjimkou poškození či opotřebování způsobené běžným 
užíváním. 
 
Úhrady za služby 
Úhrady za ubytování a stravu jsou stanoveny v souladu s Vyhláškou č. 505/2006 Sb., ve znění pozdějších 
předpisů, kterou se provádí některá ustanovení Zákona o sociálních službách a řídí se podle aktuální 
organizační Směrnice o úhradách za poskytnuté sociální služby v zařízeních sociálních služeb. 
Po úhradě za stravu a ubytování musí klientovi zůstat 15 % jeho příjmu. 
Klient, který je příjemcem příspěvku na péči, je dle §73 odst. 4 a §120 odst. 6 Zákona č. 108/2006 Sb. O 
sociálních službách ve znění pozdějších předpisů, povinen hradit Domovu za poskytování péče za 
kalendářní měsíc částku ve výši přiznaného příspěvku na péči. 
 
 
Další doplňující informace 
Domov pro seniory leží na úpatí Bílých Karpat, je umístěn v příjemném a klidném prostředí, v menší obci 
Nezdenice, která má asi 800 obyvatel. Obec Nezdenice je známá především svým pramenem sirovodíkové 
kyselky, jejíž lázeňská historie je starší než v blízkých Luhačovicích. Klienti mohou v doprovodu rodiny nebo 
osoby blízké navštívit tento pramen. 
Veřejné služby pro klienty tvoří pošta, knihovna, obchod se smíšeným zbožím, nacházející se v 
bezprostřední blízkosti Domova. V této malé obci se také nachází koupaliště, nově vybudovaná sportovní 
hala a fotbalové hřiště. Dobrá dostupnost je i na autobusovou a vlakovou dopravu. Domov dále úzce 
spolupracuje s Obecním úřadem Nezdenice, s přilehlými obecními a městskými úřady, Úřady práce ČR, 
Českou správou sociálního zabezpečení Praha, Okresními soudy ČR, Policií ČR, zdravotními pojišťovnami, 
Českou poštou.  
Dobrá dostupnost je i na autobusovou a vlakovou dopravu. 
 
Venkovní prostředí Domova tvoří přírodní park, letní krytá pergola s grilem a prosklený altánek. Před 
budovou se dále nachází samostatný objekt tzv. Zámeček, kde se v přízemí nachází bufet, který je 
dostupný i pro veřejnost. Zde si lze zakoupit pečivo, mléčné výrobky, nápoje, drogerii, a další pochutiny a 
potřeby. Výhodou je možnost posezení u kávy přímo v bufetu a za hezkého počasí posezení venku 
před Zámečkem. Bufet má vlastní WC.  
 
Do Domova dochází externí kadeřnice a pedikérka a poskytují své služby klientům na jejich pokojích. 
Pravidelně 1x za 14 dnů se koná v kapli Domova římskokatolická bohoslužba. 
V Domově je k dispozici společenská místnost, kterou lze využít pro rodinné oslavy a jiné rodinné akce 
(cena za pronájem dle platného Sazebníku fakultativních a doplňkových činností). Pro klienty i návštěvy je 
k dispozici parkoviště pro osobní vozidla.  
Domov má k dispozici dvě služební vozidla - Škoda Fabia (pro 5 osob) a Volkswagen Caddy (pro přepravu 7 
osob). Služební vozidla mohou klienti využívat v rámci nabízené fakultativní služby (cena za využití vozidla 
dle platného Sazebníku fakultativních a doplňkových činností). 
 
V Domově jsou ubytováni i někteří klienti, kteří nespadají do cílové skupiny DS Nezdenice. Důvodem je 
uzavření Smlouvy před nabytím platnosti Zákona č. 108/2006 Sb. o sociálních službách nebo změna 
zdravotního stavu těchto klientů v průběhu poskytování služby. Tito klienti jsou s našimi poskytovanými 
službami spokojeni a chtějí zde i nadále setrvat nebo mají podanou žádost do jiného zařízení.  
 
Fakultativní služby (jsou-li poskytovány) 
Fakultativní služby se řídí platnou organizační směrnicí „Fakultativní činnosti při poskytování sociálních 
služeb, poskytování některých doplňkových činností v sociálních službách.“ 
Aktuální Sazebník fakultativních činností je zveřejněn na webových stránkách DS Nezdenice nebo přímo 
v Domově jako součást Domácího řádu. 
 
Prostory, materiální a technické vybavení (bezbariérovost) 
Domov pro seniory Nezdenice je tvořen komplexem čtyř navzájem chodbami propojených budov s 
bezbariérovým přístupem (i mimo budovy). Součástí Domova pro seniory je také Domov se zvláštním 
režimem, který se nachází v budově „B“ a využívá zčásti prostor a služeb Domova pro seniory. 
 
Domov pro seniory poskytuje služby v budovách „A, C a D“. Je zde celkem 78 pokojů, z toho 39 
jednolůžkových a 38 dvoulůžkových. Všechny pokoje jsou vybaveny nábytkem (lůžko, šatní skříň, noční 
stolek, prádelník, židle), umyvadlem, signalizačním zařízením, místním rozhlasem a účastnickou přípojkou 
na kabelovou televizi. Sociální zařízení a koupelny jsou součástí 27 jednolůžkových a 32 dvoulůžkových 
pokojů. Pokoje lze dovybavit vlastními dekoračními předměty.  
Chodby jsou opatřeny nouzovým osvětlením, reproduktory pro vysílání rozhlasu a místního hlášení, 
nástěnkami. 
Imobilním klientům pro transport a vykonání hygieny slouží koupací křesla, zvedací zařízení, sprchovací 
lůžka a sprchovací vozíky.  
 
Mimo přidělený pokoj může každý klient využívat také společné prostory:  
 aktivizační místnost s knihovnou, 
 jídelnu, 
 relaxační místnost,  
 centrální koupelny, v centrální koupelně v 1. patře je vana, umyvadlo a WC. Ostatní 
centrální koupelny jsou vybaveny sprchou, umyvadlem a WC. 
 WC umístěná na chodbách v 1. a 2. podlaží budovy C 
 kuřárnu, 
 místnost pro bohoslužby – kapličku, 
  společné prostory ve vestibulu a jednotlivých podlažích, kde jdou umístěny televizory a 
vytvořena místa k odpočinku a posezení, 
  ozvučené chodby reproduktory pro místní rozhlas a místní hlášení, 
  výtahy. 
Další společné prostory využívané pracovníky Domova jsou: 
 pracovny pro personál pracovníků v sociálních službách a všeobecné sestry,  
 kanceláře, 
 ordinace lékaře, 
 sklady špinavého a čistého prádla,   
 sklady zdravotnických prostředků a pomůcek,  
 sklad kompenzačních pomůcek,  
 šatny, WC a sprchy pro personál,  
 čistící místnosti s místnostmi na odpad,  
 úklidové místnosti 
 garáže 
 zahradní technika 
 služební vozidla - Škoda Fabia (pro 5 osob) a Volkswagen Caddy (pro přepravu 7 osob). 
 
Domov má vlastní kuchyň, prádelnu a plynové kotelny a solární systém. 
Venkovní prostředí Domova tvoří přírodní park, letní krytá pergola s grilem a prosklený altánek. Je 
upraveno tak, aby bylo pro klienty přístupné po celý rok. V Domově je k dispozici společenská místnost, 
kterou lze využít pro rodinné oslavy a jiné rodinné akce (cena za pronájem dle platného Sazebníku 
fakultativních činností). Pro klienty i návštěvy je k dispozici parkoviště pro osobní vozidla. 
Datum aktualizace: 4. 7. 2023 
 
Aktualizovala: Mgr. Marcela Vaculínová 
 
 
Schválila: Mgr. Mária Borovská 
 
