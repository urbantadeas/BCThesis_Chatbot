1 
 
Popis realizace poskytované služby 
Zdravotně sociální služby Turnov, příspěvková organizace – 
Domov důchodců Pohoda (dále jen DDP) 
Druh služby – domov pro seniory 
 
Poslání služby:  
Posláním služby domova pro seniory je poskytování pobytových služeb seniorům, kteří mají 
sníženou soběstačnost zejména z důvodu věku, pro které jsou jiné sociální služby, péče rodiny 
nebo blízkých v jejich domácnosti, již nedostačující.  
Individuálním přístupem zajišťujeme seniorům potřebnou zdravotní, sociální péči a duchovní 
potřeby. Seniorům nabízíme aktivní pomoc a podporu v udržení a rozvoji jejich soběstačnosti 
a dovedností. Umožňujeme důstojné a spokojené prožití podzimu života v příjemném prostředí 
Domova důchodců Pohoda.  
 
Cíle služby: 
• podporovat seniory v udržování dovedností potřebných při péči o sebe 
• podporovat seniory ve využívání svých schopností 
• uspokojovat bio-psycho-sociální a duchovní potřeby seniorů na sklonku života 
• podporovat zachování kontaktu s rodinou, blízkými a vrstevníky seniorů  
 
Zásady poskytování sociální služby: 
• reagovat pružně na změny 
• respektovat potřeby a projevy vůle seniorů 
• dodržovat etický kodex 
• individuální přístup 
• týmová spolupráce 
• akceptovat soukromí a intimitu seniorů 
• zachovat důstojnost do konce života 
• poskytovat péči pouze v takovém rozsahu, který je pro seniora nutný a nezbytný 
• úcta ke stáří a životním zkušenostem 
• odbornost pracovníků 
 
Okruh osob: 
• senioři, kteří mají sníženou soběstačnost z důvodu věku 
• senioři, kteří potřebují pomoc jiné fyzické osoby v průběhu celého dne 
• senioři, kteří dosáhli věku alespoň 60 let  
 
Služba není určena osobám: 
• jejichž situace vyžaduje poskytnutí jiné sociální služby 
• jejich zdravotní stav vyžaduje poskytnutí ústavní péče ve zdravotnickém zařízení 
2 
 
• pokud nejsou schopny pobytu v zařízení sociálních služeb z důvodu akutní infekční 
nemoci 
• s akutní nebo nestabilní duševní nemocí, jejichž chování by znemožňovalo klidný a 
bezpečný život ostatních uživatelů 
 
Nabízené činnosti: 
• poskytnutí ubytování – ubytování v jednolůžkových a dvoulůžkových pokojích, úklid, 
praní a drobné opravy ložního a osobního prádla, žehlení 
• poskytnutí stravy – rozsah poskytnuté strany – snídaně, přesnídávka, oběd, svačina, 
večeře a u diabetiků druhá večeře, možnost dietního stravování 
• pomoc při zvládání běžných úkonů péče o vlastní osobu – pomoc při oblékání a 
svlékání, pomoc při přesunu na lůžko nebo vozík, pomoc při podání jídla a pití, pomoc 
při samostatném pohybu 
• pomoc při osobní hygieně a poskytnutí podmínek pro osobní hygienu – pomoc při ranní 
a večerní hygieně a koupání, pomoc při péči o vlasy a nehty, pomoc při použití WC 
• zprostředkování kontaktu se společenským prostředím – možnost využití služeb 
kadeřnice a pedikérky, možnost nákupu v kiosku, zajištění nákupu léků 
• sociálně terapeutické činnosti – pravidelné pořádání kulturních a společenských akcí, 
nabídka dalších aktivit 
• aktivizační činnosti – široká nabídka aktivit 
• pomoc při uplatňování práv, oprávněných zájmů a při obstarávání osobních záležitostí 
– pomoc a podpora při vyřizování osobních záležitostí, pomoc s řešením sociálně 
právních problémů  
• poskytování ošetřovatelské péče – péče je poskytována nepřetržitě zdravotními 
sestrami, podávání léků, aplikace injekcí a ošetřování ran 
• zajištění lékařské péče – 1x týdně do domova dochází smluvní praktická lékařka, domov 
má dále smluvní psychiatričku, do domova pravidelně dochází kožní lékař, urolog, 
zubní lékař a optometrista, další vyšetření lze zajistit v nemocnici, která je naproti 
zařízení 
 
Péče je poskytována po dohodě s uživatelem, jeho opatrovníkem či zástupcem na základě 
individuální potřebnosti. 
Jednání se zájemcem o sociální službu: 
Zájemce se dozví o poskytované sociální službě z našich webových stránek – www.zsst.cz, 
nebo z letáků, které jsou rozmístěny na místech, kam senior nejčastěji chodí a kde se svěřuje se 
svými problémy a potřebami (obvodní lékař, sociální odbor, nemocnice). Poskytování služeb 
je zahájeno jednáním se zájemcem o služby v DDP, které začíná v okamžiku, kdy zájemce 
kontaktuje pracovníky zařízení, aby získal informace. Jednání se zájemcem o službu provádí 
sociální pracovnice. Cílem uvedeného jednání je získat potřebné informace, předat informace 
zájemci a následně podpořit zájemce v rozhodování, která sociální služba bude pro něho 
nejvhodnější. V případě, že potřebné služby nemůžeme zájemci poskytnout, sociální 
3 
 
pracovnice podá informaci o vhodnějších službách. První jednání probíhá telefonicky, emailem 
nebo osobní návštěvou.  
Sociální pracovnice zájemci předá tiskopisy „Informace pro zájemce o služby DDP“, „Žádost 
o poskytování služeb v DDP“ jejíž přílohou je „Vyjádření lékaře“ (žádost zájemce vyplní sám, 
popřípadě s pomocí sociální pracovnice). Pokud zájemce o službu již má diagnostikovanou 
jakoukoli formu demence je předán „Návrh na jmenování opatrovníka“. Dále se sociální 
pracovnice domluví na sociální šetření v domácím, nemocničním či jiném prostředí. 
Žádost posoudí kompetentní pracovníci zdravotního a sociálního úseku na základě přílohy 
„Vyjádření lékaře“ a „Záznamu z jednání se zájemcem o služby“ po provedeném sociálním 
šetření, a zařadí žadatele do odpovídající služby (domov pro seniory, domov se zvláštním 
režimem). V případě kladného posouzení je žadatel veden v evidenci žadatelů, o uvedeném je 
informován písemně. V případě kontraindikace k umístění je o tomto žadatel vyrozuměl také 
písemně s uvedením důvodu. Pokud je při jednání a uzavírání smlouvy se zájemcem 
komunikace z nějakého důvodu obtížná, účastní se i osoba (opatrovník, tlumočník, rodina), 
která je schopna se s žadatelem dorozumět. 
 
Uzavírání smlouvy o poskytování sociální služby: 
S uživateli služby je uzavírána smlouva o poskytnutí odpovídající služby sociální péče 
v písemné formě. Smlouva se uzavírá podle § 91 zákona č. 108/2006 Sb., o sociálních službách 
v platném znění dílu 2 zákona č. 89/2012 Sb., občanského zákoníku v platném znění. Uživatel 
obdrží před nástupem do DDP písemný návrh smlouvy společně s „Pravidly poskytování služeb 
– domov pro seniory“. Dále obdrží „Úhradu v Domově důchodců Pohoda“.  
Pokud je uživateli ustanoven opatrovník, je smlouva uzavřena na základě zastoupení 
opatrovníkem. S obsahem smlouvy je řádně seznámen i s možností úpravy smlouvy tak, aby 
smlouva vyhovovala oběma stranám.  
 
Smlouva obsahuje tyto náležitosti: 
• označení smluvních stran 
• druh sociální služby 
• rozsah poskytování sociální služby – u každé základní činnosti je individuálně doplněna 
míra podpory ze strany poskytovatele (poradit, podpořit, provést) 
• místo a čas poskytování sociální služby 
• výši úhrady za sociální služby sjednanou v rámci výše úhrady stanovené v § 73 až 77 a 
způsob jejího placení, včetně způsobu vyúčtování 
• ujednání a dodržování vnitřních pravidel stanovených poskytovatelem pro poskytování 
sociálních služeb 
• výpovědní důvody a výpovědní lhůty 
• dobu platnosti smlouvy 
 
 
 
 
 
4 
 
Úhrada za poskytování sociální služby: 
Uživatel je povinen zaplatit úhradu za ubytování a úhradu za stravu. 
Úhrada je účtování ve výši max. 85 % z měsíčního příjmu uživatele (důchodu). Uživateli musí 
zůstat 15 % z měsíčního příjmu (důchodu), který slouží k osobní potřebě uživatele (doplatky za 
léky, drobné osobní nákupy…). 
Poskytovatel sociální služby se může dohodnout na spoluúčasti na úhradě nákladů s osobou 
blízkou osobě, které je sociální služba poskytována, popřípadě s jinou fyzickou osobou nebo 
s právnickou osobou, pokud osoba, které je sociální služba poskytována, nemá vlastní příjem, 
nebo její příjem nepostačuje na úhradu nákladů. Úhrada se platí zálohově, a to nejpozději do 
20. dne v měsíci, za který má být zaplacena. Uživatel se zavazuje a je povinen platit úhradu 
převodem na účet poskytovatele vedený u Komerční banky, nebo v hotovosti v pokladně 
poskytovatele.  
Uživatel je povinen zaplatit úhradu za poskytování péče za kalendářní měsíc v částce 
odpovídající přiznanému příspěvku na péči, podle zákona č 108/2006 Sb., o sociálních 
službách. V případě, že dojde ke zvýšení příspěvku na péči, náleží též DDP doplatek úhrady za 
péči za měsíce, po které byla uživateli poskytována péče v DDP. Informace o výši úhrad lze 
dohledat na www.zsst.cz. 
 
Stížnosti: 
 
Stěžovat si může uživatel služby, nebo v jeho zájmu kterýkoliv občan ústně, písemně, 
anonymně do schránky na stížnosti v DDP, 28. října 812, 51101 Turnov, emailem: info@zsst.cz 
nebo dle informací na www.zsst.cz. 
 
Důvody ukončení poskytování sociální služby: 
 
• Uživatel může Smlouvu vypovědět bez udání důvodu. Výpovědní lhůta pro výpověď 
uživatelem je 14 dní. 
• Poskytovatel může Smlouvu vypovědět pouze z těchto důvodů: 
a) jestliže uživatel hrubě porušuje své povinnosti vyplývající ze smlouvy, 
kde za hrubé porušení smlouvy se považuje zejména – nezaplacení 
úhrady, byl-li uživatel povinen platit úhradu podle č. VII. smlouvy; 
b) jestliže uživatel i po opětovném napomenutí hrubě poruší povinnosti, 
které mu vyplývají z pravidel DDP; 
c) jestliže se uživatel chová k pracovníkům DDP způsobem, jehož záměr 
nebo důsledek vede ke snížení důstojnosti fyzické osoby, nebo 
k vytváření nepřátelského, ponižujícího nebo zneklidňujícího prostředí; 
d) ukončení činnosti poskytovatele. 
• Výpovědní lhůta pro výpověď danou poskytovatelem z důvodů uvedených v písmeně 
a) a d) činí 30 dní, z důvodu dle písmene b) a c) činí 7 dní, a počíná běžet prvním dnem 
kalendářního měsíce následujícího po kalendářním měsíci, v němž byla tato výpověď 
uživateli doručena. 
• Výpověď musí být učiněna písemnou formou. 
 
Prostředí, ve kterém je sociální služba poskytována: 
Služby pro uživatele domova pro seniory jsou poskytovány v rámci Domova důchodců Pohoda. 
Uživatelům jsou určeny dvě propojené budovy. Domov se nachází v klidné okrajové části města 
5 
 
Turnova. Budovy jsou bezbariérové a moderně vybavené s ohledem na cílovou skupinu 
uživatelů. Pro uživatele je určeno 35 jednolůžkových pokojů a 18 dvoulůžkových pokojů. 
Každý pokoj má koupelnu se sprchovým koutem a WC. Pokoje jsou vybaveny polohovacími 
lůžky, nočními stolky, vestavěnými skříněmi. Pokoj si může uživatel dovybavit drobným 
nábytkem, obrázky a dalšími drobnostmi, které mu pomohou vytvořit nové domácí prostředí. 
V domově jsou uživatelům také k dispozici společné koupelny, kuchyňky a další společné 
prostory. Uživatelé mohou také využívat společnou jídelnu a další menší jídelny jsou na 
jednotlivých patrech. Pro aktivity uživatelů slouží aktivizační místnost s kuchyňkou. Uživatelé 
mohou využívat také zahradu s altánem. 
Kritéria pro přijetí žadatelů:   
1. žadatelé z Turnova, kterým je poskytována pečovatelská služba a nedostačuje  
2. ostatní žadatelé z Turnova  
3. žadatelé ze spádových obcí Turnova, jako obcí III. typu  
4. žadatelé, kteří mají v Turnově a okolí rodinné příslušníky nebo osoby blízké a jejichž 
umístěním by rodina nebo blízcí měli možnost být nápomocni v péči o seniory  
5. ostatní žadatelé z důvodů nenaplnění bodů 1. až 4.  
 
Další informace: 
Informace o DDP jsou uvedeny na internetových stránkách www.zsst.cz, v registru 
poskytovatelů sociálních služeb, viz Registr poskytovatelů sociálních služeb - hledání 
poskytovatele sociální služby (mpsv.cz) a dále v „Katalogu sociálních služeb Libereckého 
kraje“ na www.socialnisluzbylk.cz. V tištěné formě jsou informace uvedeny v „Katalogu 
sociálních služeb a služeb návazných Turnovsko“ a v letáku DDP. 
 
V Turnově 20.9.2023 
