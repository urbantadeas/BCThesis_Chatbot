                              Domov pro seniory Sokolnice, příspěvková organizace,  
                                           Zámecká 57, 664 52 Sokolnice 
DPS Sokolnice 
                                                             IČO: 00209392                                                        
                                                Zápis v obchodním rejstříku u Krajského soudu v Brně, oddíl Pr. vložka 1261 
DPS Sokolnice               ______________________________________________________________________________ 
DpS Sokolnice                                
                                  
 
Popis realizace poskytování sociální služby v Domově pro seniory Sokolnice, 
příspěvková organizace – domov pro seniory 
 
 
Posláním Domova pro seniory Sokolnice, je poskytovat sociální službu kvalitně, 
s individuálním přístupem a podporou aktivního života seniorům, se sníženou soběstačností 
zejména z důvodu věku, kteří nemohou žít ve svém přirozeném domácím prostředí. Tato 
služba je poskytována formou celoročního provozu. 
 
Domov pro seniory je pobytové zařízení s nepřetržitým celoročním provozem. Domov je 
umístěn v zámku, který je spolu se zámeckým parkem zapsán v seznamu kulturních památek. 
Součástí domova je rozlehlý zámecký park, který je volně přístupný pro klienty a který také 
slouží k setkávání uživatelů s obyvateli obce.  
Bezbariérovost je zajištěna výtahem v jednom křídle zámku, schodišťovou plošinou u jídelny, 
z I. oddělení na nádvoří a plošinou mezi I. a III. oddělením. Domov je vybaven potřebným 
zařízením a technologií odpovídající požadavkům uživatelů a hygienickým předpisům.  
V parku je vilka (Bílý dům), kde jsou ubytovaní uživatelé na jednolůžkových pokojích 
s vlastním sociálním zařízením. Na nádvoří je jeden dvoulůžkový pokoj s vlastním sociálním 
zařízením a kuchyňským koutem. Pobyt v hlavní budově je poskytován ve dvoulůžkových, 
pětilůžkových a šestilůžkových pokojích. Bezbariérové toalety a koupelna jsou k dispozici na 
chodbě. Celodenní strava je připravována ve vlastní kuchyni a podávána v jídelně nebo na 
pokojích. Praní prádla je zajištěno denně vlastní prádelnou. 
 
Kapacita domova pro seniory je 21 uživatelů. 
Domov pro seniory Sokolnice realizuje sociální služby na 2897 m² (hlavní budova a nádvoří) 
a na domcích o rozloze 671 m² (Hájenka) a 641 m² (Bílý dům). 
 
Zájemce o přijetí má možnost sám nebo společně s příbuznými či známými navštívit zařízení 
a prohlédnout si ho. Sociální pracovnice odpovídá na dotazy týkající se ubytování, úhrady za 
poskytovanou sociální službu, nabízených služeb a na další informace, které zájemce 
potřebuje vědět. Pro zájemce je k dispozici album domova, které si může prohlédnout, 
shlédnout krátký film nebo si poslechnout audionahrávku o zařízení. Během jednání je 
zájemci ponechán prostor pro jeho představy, přání a cíle, které jsou postupně porovnávány 
s možnostmi zařízení. Zájemce obdrží žádost o přijetí se seznamem potřebných příloh. Po 
zaevidování žádosti je o této skutečnosti žadatel o přijetí písemně informován.  Před přijetím 
do zařízení je provedeno sociální šetření, jehož účelem je ověření zájmu žadatele a souhlas 
s případným přijetím do zařízení. Žadatel obdrží k prostudování tiskopis návrhu Smlouvy o 
poskytování sociální služby. Při přijetí do zařízení je uživatel uvítán sociální pracovnicí a 
úsekovou sestrou oddělení, ve kterém bude uživatel bydlet. S klientem je sepsána smlouva, 
kterou sociální pracovnice klientovi vysvětlí. Součástí smlouvy jsou Vnitřní pravidla pro 
kolektivní soužití, Sazebník fakultativních služeb, Sazebník za stravu a ubytování, zkrácená 
verze standardů kvality a Doplněk k Vnitřním pravidlům. Od klienta jsou formou rozhovoru 
zjišťovány další konkrétní potřeby, představy, očekávání od poskytované služby a životní 
příběh. S potřebami, přáními a cíli dále pracuje tzv. klíčový pracovník (důvěrník uživatele), 
který s uživatelem vypracovává individuální plán průběhu poskytované sociální služby. 
Individuální plán je podle přání klienta měněn nebo doplňován podle aktuálních potřeb a 
přání. Uživatel má právo požádat o změnu klíčového pracovníka. 
 
K činnostem poskytované sociální služby patří: 
- 
poskytnutí ubytování a stravy, 
- 
podpora a poskytnutí péče o vlastní osobu podle zdravotního stavu a podle míry 
soběstačnosti, 
- 
pomoc při osobní hygieně nebo poskytnutí podmínek pro osobní hygienu, 
- 
zprostředkování kontaktu se společenským prostředím, 
- 
pomoc při uplatňování práv, oprávněných zájmů a při obstarávání osobních záležitostí, 
- 
aktivizační činnosti a sociálně terapeutické činnosti. 
 
Zaměstnanci respektují uplatnění vlastní vůle klienta a jeho rozhodnutí. Klientovi jsou 
nabídnuty aktivizační činnosti s ohledem na jeho míru samostatnosti a zájmu, klient může 
přijmout nabídku aktivit nebo se může rozhodnout pro jinou činnost. Klient si rozhoduje o 
denním programu sám.  
 
K nabídce volnočasových programů patří například: 
- 
čtení z denního tisku, luštění křížovek 
- 
předčítání z knihy 
- 
stolní hry 
- 
trénink paměti 
- 
posezení u kávy a sladkostí 
- 
besedy na vybraná témata 
- 
zpívání lidových písniček 
- 
jemná motorika 
- 
vycházky do parku 
- 
návštěva bohoslužby v neděli nebo návštěva duchovního na pokojích 
- 
prohlídky ostatních oddělení 
- 
vzpomínky na mládí 
- 
pečení, vaření 
- 
ruční práce 
- 
film pro pamětníky 
- 
cvičení pro tělo a paměť 
- 
ornitoterapie. 
 
Personál pomáhá klientovi při osobní hygieně podle jeho zdravotního stavu a se souhlasem 
uživatele. Uživatel je podporován v úkonech soběstačnosti, které zvládá sám bez pomoci. 
Veškeré úkony jsou prováděny s citlivým přístupem a s ohledem na zachování intimity a 
důstojnosti. 
 
Připomínky, náměty a stížnosti mohou uživatelé nebo příbuzní uživatelů předávat písemně i 
ústně a to osobně, telefonicky, anonymně, zasílat poštou nebo elektronicky. K podávání 
anonymní stížnosti jsou k dispozici schránky důvěry umístěné na každém oddělení, u vrátnice 
a u jídelny. Připomínka nebo stížnost je sepsána na příslušný tiskopis a zaevidována do 
Evidence stížností a uložena u sociálních pracovnic. Připomínky vyřizují nebo přezkoumávají 
ta oddělení a úseky, do jejichž působnosti předmět stížnosti náleží. Stížnost týkající se 
zaměstnance prošetřuje jeho přímý nadřízený. Stížnosti jsou vyřízeny bezodkladně nejdéle do 
30 dnů od jejich podání. U anonymních stížností či podnětů je výsledek prošetření vyvěšen na 
nástěnky. 
 
Poskytovaná sociální služba je ukončena: 
- 
ze strany uživatele bez udání důvodu,  
- 
úmrtím uživatele,  
- 
ze strany poskytovatele v případě takové změny zdravotního stavu klienta, kdy 
poskytovatel není oprávněn poskytovat sociální služby,  
- 
ze strany poskytovatele v případě zatajení důležitých informací o zdravotním stavu 
uživatele, který by měl za následek odmítnutí uzavření smlouvy,  
- 
v případě, že uživatel je v prodlení s úhradou více jak jeden měsíc, 
- 
v případě opakovaného porušení Vnitřních pravidel pro kolektivní soužití po 
předchozím trojím písemném upozornění na porušování těchto pravidel, 
- 
v případě, že se uživatel zdržuje mimo zařízení poskytovatele více jak 90 dnů 
v průběhu jednoho roku (nezapočítávají se dny ve zdravotnickém zařízení). 
 
S uživatelem je sepsána Dohoda o ukončení poskytování sociální služby. Uživatel uhradí 
úhradu podle počtu dnů, ve kterých mu byla sociální služba poskytována. Popřípadě je mu 
vydána hotovost z depozitní pokladny, pokud ji měl uloženou. 
V případě úmrtí uživatele je srozuměna rodina nebo osoba, která bude vyřizovat pohřeb. 
S pozůstalými je sjednána schůzka, na které je vystaven protokol se soupisem všech osobních 
věcí, nalezených cenných věcí a hotovostí zesnulého. 
 
 
 
 
Zpracovaly: Mgr. Kateřina Uhlířová, DiS., Mgr. Lucie Labíková – sociální pracovnice 
Sokolnice dne: 6. 3. 2015 
Schválil: MVDr. Petr Nováček - ředitel 
