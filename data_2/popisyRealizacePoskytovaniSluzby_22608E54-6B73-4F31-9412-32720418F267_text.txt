Název poskytovatele: SENIOR centrum Blansko, příspěvková organizace 
Druh poskytované služby: DOMOV PRO SENIORY 
Název a místo zařízení poskytované sociální služby: 
SENIOR centrum Blansko, příspěvková organizace, Pod Sanatorkou 2363/3, 678 01 Blansko 
 
 
Popis realizace poskytování sociální služby 
 
 
1. ÚVOD 
  
SENIOR centrum Blansko (dále jen ScBk) je příspěvkovou organizací, jejímž zřizovatelem je 
Jihomoravský kraj. Jedná se o pobytové zařízení sociální péče, jehož provoz byl zahájen v 
září 2002. ScBk poskytuje dvě registrované sociální služby, a to Domov se zvláštním 
režimem, který má kapacitu 74 míst, a Domov pro seniory s kapacitou 70 míst. 
 
Cílová skupina 
Zařízení je určeno seniorům starším 60 let, kteří se nachází v nepříznivé sociální situaci, a 
tedy potřebují 24-hodinovou komplexní péči v pobytovém zařízení. 
Nepříznivá sociální situace je stav, kdy z důvodu věku, zhoršení zdravotního stavu, ztráty či 
omezení soběstačnosti není člověk schopen žít ve svém přirozeném (domácím) prostředí. 
Byly vyčerpány možnosti rodiny a veškeré dostupné  terénní, ambulantní a odlehčovací 
sociální služby. 
 
Tato pobytová služba není určena: 
 
 
seniorům, kteří se nenachází v nepříznivé sociální situaci a jsou schopni za pomoci 
dostupných terénních sociálních služeb zůstat ve svém domácím prostředí 
 
seniorům, kteří jsou schopni za pomoci dostupných terénních sociálních služeb zůstat 
ve svém domácím prostředí 
 
seniorům, kteří z důvodu nepříznivého zdravotního stavu potřebují takovou péči, 
kterou lze poskytnout jen ve zdravotnických zařízeních 
 
seniorům s diagnostikovým středně těžkým až těžkým onemocněním demencí 
s projevy narušujícími kolektivní soužití 
 
seniorům, kteří jsou závislí na návykových látkách 
 
seniorům s potřebou osobní asistence 
 
seniorům, kteří nepotřebují zajištění celodenní péče 
 
seniorům s akutním infekčním onemocněním nebo diagnózou bacilonosiče 
 
seniorům s vrozenou úplnou hluchotou nebo slepotou, kteří vyžadují specifickou 
komunikaci, kterou nejsme schopni zajistit 
 
seniorům s vrozenou mentální retardací a autismem 
 
seniorům s opakujícími se  projevy agresivity a chování znemožňující zajištění 
bezpečí pro stávající uživatele (na základě lékařského vyjádření) 
 
seniorům v akutní fázi duševního onemocnění jako jsou psychózy, schizofrenie a 
maniodeprese 
 
službu nemůžeme poskytnout taktéž z důvodu plného obsazení domova 
 
Posláním Domova pro seniory je podporovat uživatele v soběstačnosti, předcházet jejich 
osamění a nabídnout jim možnost důstojného dožití. 
 
Naši pracovníci jsou povinni respektovat tyto zásady poskytování sociální služby: 
 
 Individuální přístup 
Respektujeme životní zvyklosti, osobní potřeby a přání každého uživatele. 
Podporujeme 
uživatele 
v jeho 
rozhodování 
poskytováním 
informací 
co 
nejsrozumitelnějším způsobem. Zároveň ho podporujeme v činnostech, které mu 
umožní udržet si co nejvyšší stupeň samostatnosti. 
 
 Respekt a úcta k člověku 
U uživatelů Domova pro seniory dbáme na zajišťování a ochranu jejich lidských práv. 
Služby poskytujeme bez ohledu na rasu, náboženské a politické přesvědčení, 
národnost, sexuální orientaci a ekonomickou situaci. Uživatele chráníme před 
nežádoucím a nevhodným chování ze strany personálu či třetích osob. Dbáme na 
zachování soukromí uživatele. 
 
 Profesionalita a kvalita poskytovaných služeb 
Služby poskytujeme týmově a komplexně prostřednictvím odborných pracovníků na 
jednotlivých pozicích, kteří si průběžným vzděláváním neustále prohlubují svou 
kvalifikaci. Jsme aktivně zapojeni do certifikovaných projektů zvyšování kvality 
služby.  
Dbáme na to, abychom službu poskytovali v maximálně bezpečném prostředí a 
dodržovali standardy kvality sociální služby. Za každých okolností chráníme život a 
zdraví našich uživatelů. 
 
Informace o poskytovaných službách v ScBk jsou k dispozici na našich internetových 
stránkách www.ddblansko.cz, informačním letáčku, který lze získat v našem zařízení, u 
zřizovatele (Jihomoravský kraj) a na odboru sociálních věcí MěÚ Blansko. O svých aktivitách 
také pravidelně informujeme v regionálním tisku, jsme členy Asociace poskytovatelů 
sociálních služeb a pravidelně organizujeme školení a semináře pro odborné pracovníky 
v sociálních službách i ošetřovatelských profesích. 
 
2. POSKYTOVANÉ SLUŽBY 
 
V Domově pro seniory jsou uživatelům poskytovány následující služby: 
 
1. ubytování, do něhož je zahrnuto i provádění úklidu a praní prádla, 
2. stravování - uživatelům je zajištěna celodenní strava odpovídající věku, zásadám 
racionální výživy a potřebám dietního stravování. Strava je poskytována formou 3 
hlavních jídel a 2 vedlejších jídel. Pro uživatele je připravována strava ve třech 
základních dietách: normální (racionální), diabetická, šetřící a diabetická s omezením 
tuku. Dle zdravotního stavu a doporučení lékaře lze připravit i jiné speciální diety. 
Pracovníci průběžně sledují, zda uživateli vyhovuje strava, která je mu podávána. 
Pokud zjistíme, že vzhledem k energetické náročnosti nemoci je strava nedostačující, 
nutriční terapeutka zajistí vhodný nutriční doplněk stravy, 
3. pomoc při osobní hygieně nebo poskytnutí podmínek pro osobní hygienu, 
4. pomoc při zvládání běžných úkonů péče o vlastní osobu, 
5. zprostředkování kontaktu se společenským prostředím, kdy podporujeme 
zachování rodinných a přátelských vazeb z původního prostředí, např. formou 
společných setkání při různých kulturních a společenských akcích. Dále 
spolupracujeme se školami, školkami a zájmovými organizacemi, dle možností 
zajišťujeme výlety uživatelů mimo zařízení aj., 
6. sociálně terapeutické činnosti, mezi něž řadíme zejména reminiscenční terapii, 
terapii Snoezelen, trénink paměti, canisterapii, muzikoterapii, taneční terapii a bazální 
stimulaci,  
7. aktivizační činnosti, které provádíme jak formou individuální, tak skupinovou, 
s cílem podpořit zachované schopnosti a dovednosti, nabídnout kladné podněty pro 
udržení orientace v realitě a pro osobní seberealizaci. Tyto činnosti jsou vždy nabízeny 
dle aktuálního zdravotního stavu i psychického rozpoložení. Jde například o společné 
odpolední posezení u kávy a čaje, účast při zájmových pracovních činnostech, 
společná oslava narozenin, účast při pořádaných akcích domova aj. 
8. pomoc při uplatňování práv, oprávněných zájmů a při obstarávání osobních 
záležitostí.  
Veškerou sociální péči zajišťují sociální pracovníci, aktivizační pracovnice a pracovnice 
v přímé obslužné péči. Tato péče je poskytována na základě aktuálních potřeb uživatele, jeho 
možností, schopností a zdravotního stavu a je hrazena z příspěvku na péči uživatele.  
Zdravotní péče je poskytována na základě indikace lékaře prostřednictvím kvalifikovaných 
zdravotních sester, a to nepřetržitě 24 hodin denně. Hrazena je ze zdravotního pojištění 
uživatele.  
Po přijetí mají uživatelé možnost registrace u praktického lékaře zařízení, který dochází do 
zařízení pravidelně 2x týdně. V zařízení je uplatňováno právo svobodné volby lékaře. Do 
zařízení dochází také někteří odborní lékaři - psychiatr, neurolog a ortoped. Na ostatní 
odborná vyšetření jsou uživatelé odesíláni k odborným lékařům do zdravotnických zařízení. 
Velkou výhodou je bezprostřední blízkost městské nemocnice. 
Uživatelé služby mohou na doporučení odborného lékaře využívat služby, které nabízí 
rehabilitační pracoviště v prostorách ScBk. Jedná se o různé rehabilitační a fyzioterapeutické 
úkony, koupele ve vanách s hydromasáží apod.  
3. VSTUP UŽIVATELE DO SLUŽBY 
 
Jednání se zájemcem o službu je prvním krokem k navázání dobrého vztahu a vzájemné 
spolupráce mezi zájemcem o sociální službu a poskytovatelem těchto služeb. Tímto jednáním 
jsou pověřeny sociální pracovnice. Pro zájemce jsou informace důležité pro rozhodnutí, zda 
služba může uspokojit jeho potřeby a zda jsou pro něj podmínky přijatelné. 
 
Důležitým kritériem pro přijetí uživatele je splnění požadavků na cílovou skupinu, pro kterou 
je služba určena. Sociální pracovnice poskytne v rámci základního sociálního poradenství 
základní informace o naší službě, zodpoví dotazy a především zjišťuje, zda naše služba 
dokáže naplnit potřeby a splnit očekávání, které zájemce má.  
 
Jednání se zájemcem o službu je vždy individuální. Sociální pracovnice se snaží veškerou 
komunikaci a podávané informace přizpůsobit možnostem a aktuálnímu stavu zájemce. Je-li 
potřeba, využívá alternativní materiály, fotografie, zjednodušený verzi vzoru smlouvy, 
vnitřních pravidel apod. Nemůže-li se zájemce z důvodu vážného zdravotního stavu takové 
schůzky zúčastnit, může pověřit jinou osobu k tomu, aby ho na první informativní schůzce 
zastupovala.  
 
Žádost lze získat přímo v ScBk nebo si vytisknout z internetové stránky www.ddblansko.cz. 
Tuto žádost je třeba vyplnit včetně potvrzení praktického lékaře, který na základě zdravotního 
stavu posoudí, zda zájemce skutečně potřebuje komplexní celodenní péči, kterou již není 
možné zvládnout za pomoci jiných terénních služeb - tedy např. při využití pečovatelské 
služby nebo pobytu v domě s pečovatelskou službou. Vyplněnou žádost je možné dodat 
osobně, ale také zaslat poštou. 
 
Na základě podané žádosti pak sociální pracovnice provedou sociální šetření v místě pobytu 
zájemce. Informace získané z tohoto šetření, ze žádosti a z lékařské zprávy potom posoudí 
odborná komise. Zájemce následně dostane písemné vyrozumění o zařazení, případně 
důvodech nezařazení, do evidence žadatelů. 
 
V případě volného místa je z evidence žadatelů dle předem stanovených kritérií - aktuální 
zdravotní stav, nepříznivá sociální situace atp. - vybrán potenciální uživatel. Sociální 
pracovnice poté na přednástupním jednání s vybraným uživatelem domluví termín přijetí do 
zařízení a předají prvotní informace k nástupu a vzorovou smlouvu o poskytování sociální 
služby. Následuje proces vlastního přijetí, kdy mezi poskytovatelem a uživatelem je uzavřena 
jednoznačná a srozumitelná smlouva o druhu poskytované sociální služby. 
 
4. METODY PRÁCE S UŽIVATELEM  
 
Metody práce s uživatelem vycházejí z cílů naší služby, kterými jsou: 
 
 podpora soběstačnosti v základních úkonech sebeobsluhy, zejména: 
- 
péče o zachované schopnosti a dovednosti 
- 
podpora zapojení se do péče o vlastní osobu 
- 
zajištění soběstačnosti zdravotní a rehabilitační péčí 
- 
nabídka sociálně-terapeutických a aktivizačních činností 
 zachování důstojnosti a kvality života každého uživatele. Důraz klademe na: 
- 
uspokojení základních životních potřeb 
- 
individuální přístup ke každému 
- 
zachování klidu, vytváření pocitu bezpečí a jistoty pomoci 
- 
ohleduplné zacházení 
 prevence osamění a podpora společenských kontaktů 
- 
různorodá nabídka aktivit a společenských akcí 
- 
udržení a rozvíjení kontaktu s rodinou a přáteli 
- 
zprostředkování kontaktu se společenským prostředím a vrstevníky 
 
Ve službě se snažíme uživatelům vytvořit takové prostředí, aby mohli pokud možno co 
nejvíce pokračovat v životním stylu a způsobu života, na který byli zvyklí. Velký důraz 
klademe na dodržování soukromí, důstojnosti a pocitu bezpečí. Časový rozvrh služby je 
přizpůsoben individuálním potřebám a požadavkům uživatele. 
 
 
 
5. ZAPOJENÍ UŽIVATELE DO ROZHODOVÁNÍ O VYUŽITÍ SLUŽBY A JEHO 
SPOLUÚČAST NA SLUŽBĚ 
 
Při poskytování služeb vycházíme z přání a potřeb uživatele, které uživatel sám sdělil na 
přednástupním jednání. Společně se sociální pracovnicí uživatel na základě svých přání a 
potřeb formuluje svůj osobní cíl, který je zároveň uveden ve smlouvě o druhu poskytované 
sociální služby. Tento cíl může mít charakter krátkodobý nebo dlouhodobý a uživatel má 
možnost ho kdykoliv změnit. 
 
Každý uživatel služby má svého klíčového pracovníka, který vystupuje v roli osoby blízké a 
je zaměstnancem zařízení. Jeho úkolem je podpora uživatele při formulaci jeho osobních cílů, 
hodnocení průběhu a kvality poskytování služby, a také spolupráce na vytváření 
individuálního plánu uživatele. Individuální plánování je neustále se opakující proces, který 
směřuje k plnění osobních cílů, přání a potřeb uživatele, jichž chce dosáhnout s podporou 
zařízení. Podílí se na něm tým pracovníků zařízení, popřípadě širší okruh lidí, kteří uživatele 
znají. Důležitou součástí tohoto procesu je využití potenciálu uživatele, jeho možností a 
zdrojů s cílem podpořit uživatele v aktivní účasti při naplňování jeho potřeb a přání. 
 
6. ZPŮSOB PODÁNÍ A VYŘIZOVÁNÍ STÍŽNOSTÍ 
 
Uživatelé i jejich rodinní příslušníci mají právo stěžovat si na kvalitu nebo způsob 
poskytování služeb, aniž by tím byli jakýmkoliv způsobem ohroženi. Za stížnost se 
nepovažuje podání uživatele nebo jeho blízkých na vzájemné soužití mezi uživateli.  
 
Stížnost lze podat: 
a) Ústně – kterémukoliv zaměstnanci, který stížnost předá sociálním pracovníkům k 
zápisu do Knihy stížností. 
b) Písemně – zasláním na adresu SENIOR centra Blansko poštou, e-mailem, vhozením 
do Schránky důvěry nebo předáním sociálním pracovníkům. Uživatel může požádat 
kteréhokoliv zaměstnance o pomoc při písemném formulování své stížnosti.  
c) Anonymně - k přijímání anonymních stížností slouží tzv. Schránka důvěry, která je 
umístěna na každém patře a také v přízemí. 
Stěžovatel má právo zvolit si zástupce pro podání stížnosti. 
 
Hlavní zásadou vyřizování stížnosti je, že nikdy stížnost nevyřizuje pracovník, proti němuž 
stížnost směřuje, nebo jeho podřízený. Osobu, která se zabývá prošetřením stížnosti, určuje 
ředitelka SENIOR centra Blansko. Stížnosti se vyřizují vždy písemně, a to do 30 dnů ode dne 
podání. Stěžovatel je vždy o závěru prošetření stížnosti a o případných nápravných opatřeních 
srozumitelně informován. 
 
Ve službě aktivně zjišťujeme spokojenost uživatelů prostřednictvím pravidelných dotazníků 
nebo cílených dotazů při poskytování péče. Uživatelé také mohou předávat stížnosti nebo jiné 
podněty vedení ScBk prostřednictvím svých zástupců ve Výboru obyvatel. Všechny získané 
podněty a připomínky jsou využívány jako cenné zdroje informací pro neustálé zvyšování 
kvality poskytovaných služeb. 
 
7. UKONČENÍ POSKYTOVANÍ SLUŽBY 
 
Služba Domov pro seniory je poskytována na základě uzavřené smlouvy o poskytování 
služby mezi uživatelem a poskytovatelem (ScBk). Tento smluvní vztah může zaniknout 
jedním z následujících způsobů: 
 
1. písemnou dohodou obou smluvních stran, 
2. písemnou výpovědí, 
3. úmrtím uživatele, 
4. zánikem poskytovatele. 
 
Smlouvu je oprávněn vypovědět: 
 
a) uživatel, a to i bez udání důvodu,  
b) poskytovatel, pokud došlo k takové dlouhodobé nebo trvalé změně zdravotního 
stavu uživatele, že poskytovatel není schopen zajistit náležitou sociální nebo 
zdravotní péči, kterou v důsledku této změny uživatel potřebuje nebo požaduje,   
c) poskytovatel, pokud v průběhu poskytování služby zjistí, že uživatel zatajil 
důležité informace o svém zdravotním stavu, které by měly za následek odmítnutí 
uzavření smlouvy ze strany poskytovatele z důvodu nesplnění podmínek 
stanovených pro cílovou skupinu poskytovatele pro sociální službu typu Domov 
pro seniory,  
d) poskytovatel, pokud prokazatelně zjistí, že uživatel, který má sjednanou sníženou 
úhradu za poskytované sociální služby, uvedl nepravdivé údaje o výši svého 
příjmu nebo neoznámil takovou změnu ve svých příjmech, která by měla vliv na 
změnu sjednané výše úhrady, 
e) poskytovatel, pokud je uživatel v prodlení s úhradou sjednanou za poskytovanou 
sociální službu nejméně tři měsíce, 
f) poskytovatel, v případě uživatelem opakovaného porušování platných Vnitřních 
pravidel nebo jiných povinností a závazků vyplývajících ze smlouvy za podmínky 
vyčerpání jiných způsobů nápravy situace (projednání situace s uživatelem, 
domluva) a předchozího písemného upozornění na toto porušování, vč. uvedení 
následků dalšího takového porušení (výpověď), 
g) poskytovatel, pokud se uživatel bude zdržovat mimo zařízení poskytovatele po  
h) poskytovatel, pokud uživatel odmítne uzavřít dodatek ke smlouvě, jímž se mění 
výše úhrady v souladu s ustanovením článku X odst. 8. 
 
Výpovědní lhůta je shodná pro poskytovatele i uživatele a je sjednána na 1 měsíc. Výpovědní 
lhůta počíná běžet prvním dnem měsíce následujícího po dni doručení písemné výpovědi 
druhé smluvní straně.  
 
 
8. MATERIÁLNÍ A TECHNICKÉ ZABEZPEČENÍ 
 
Domov pro seniory je umístěn v hlavní budově SENIOR centra Blansko v klidném prostředí, 
které svým uživatelům nabízí možnosti vycházek do přírody. V bezprostřední blízkosti je 
zdravotnické zařízení, zastávka MHD a v dosahu je i vlakové a autobusové nádraží. Sociální 
služba je poskytována ve druhém a třetím poschodí hlavní budovy pro 70 uživatelů.  
 
Prostředí pro poskytování sociální služby je důstojné, nadstandardní a odpovídá individuálním 
potřebám našich uživatelů. Podmínky a vybavení zařízení jsou přizpůsobeny cílové skupině; 
zvedáky, elektrické postele, antidekubitní matrace, polohovací křesla atp. jsou využívány dle 
individuálních potřeb každého uživatele. 
 
Ubytování je poskytováno pouze v jednolůžkových nebo dvoulůžkových pokojích. 
Jednolůžkový pokoj má rozměry 20 m2, dvoulůžkový pokoj 35 m2. Všechny pokoje mají 
bezbariérový přístup a jsou vybaveny víceúčelovým nábytkem, který si mohou uživatelé 
doplnit dle svého přání drobnými předměty, které jim připomínají domov. Dvoulůžkové 
pokoje jsou vybaveny zástěnami či paravány, které slouží k zachování soukromí a intimity 
jednotlivých uživatelů. Součástí každého pokoje je mikrokuchyňka s lednicí, prostorné WC a 
sprchový kout.  
 
Uživatelé si mohou přinést s sebou televizor a rádio. Poplatky za užívání si hradí každý sám. 
Pokoje jsou vybaveny signalizačním zařízením s možností komunikace s ošetřujícím 
personálem. 
 
Na každém oddělení je umístěna jídelna pro uživatele, která je vybavena mikrovlnnou troubou 
a rychlovarnou konvicí, dále je zde terasa s výhledem na zahradu a společná koupelna, která 
je vybavena nejmodernější zdravotní technikou. 
 
Vstup a pohyb ve všech prostorách ScBk je bezbariérový. Návštěvy jsou umožněny denně od 
8.00 h do 20.00 h, po dohodě s personálem je možné návštěvy uskutečnit i mimo tuto dobu. 
 
Praní, žehlení a oprava prádla jsou zajišťovány v prádelně ScBk. Zde se pere veškeré osobní 
prádlo uživatelů, ložní prádlo a provádí se drobné opravy šatstva. Úklid prostor provádí 
odborná úklidová firma. Dále mohou uživatelé využívat přímo v zařízení služeb kadeřnictví, 
pedikúry a kantýny. 
 
Pro věřící uživatele je zřízena kaple, kde mohou navštěvovat bohoslužby církve 
římskokatolické nebo českobratrské. V kapli lze na přání zemřelého nebo jeho rodiny 
uspořádat i poslední rozloučení.  
 
Mnohostranné využití poskytuje všem zahrada, která za příznivého počasí umožňuje 
odpočinek a relaxaci. Na upravených plochách jsou umístěny altány s posezením. Prostředí 
zahrady doplňují květinové záhony a jezírko s fontánou. 
 
 
 
 
