Popis realizace Podkrušnohorských domovů sociálních služeb Dubí - Teplice, 
příspěvková organizace,  
se sídlem Dubí, Na Výšině, čp. 494, PSČ: 417 01 
 
Domov pro seniory Výšina, Na Výšině 494, 417 01 Dubí  
 
Poslání a okruh osob, kterým je služba určena 
 Poskytovat pobytové sociální služby seniorům, kteří dosáhli věku 65 let a kteří mají 
z důvodu věku a zhoršeného zdravotního stavu sníženou soběstačnost, jejich situace 
vyžaduje pravidelnou pomoc jiné fyzické osoby a nejsou si již schopny sami nebo s 
pomocí rodiny, pečovatelské služby nebo okolí, zajistit naplnění základních potřeb a 
potřebnou péči. Prostřednictvím poskytované služby vytvářet laskavé a klidné 
prostředí, s cílem zajistit klientům kvalitní život a naplnit jejich potřeby. U klientů 
respektovat jejich svobodnou vůli a zachovávat optimální míru samostatnosti, 
nezávislosti a odpovědnosti za své chování, jednání, rozhodování a přispívat tak, k 
prožití plnohodnotného života.  
 
Cíle poskytované služby 
 
Snažíme se umožnit kvalitní život seniorům, které nepříznivé okolnosti, přivedli 
do ústavu sociálních služeb. Usilujeme o vytvoření takového prostředí, kde je 
pravidlem individuální přístup ke klientům. Klienty nechceme „přepečovávat“, 
ale ani jim potřebnou péči upírat. Plně si uvědomujeme, že pro dospělého 
člověka není přijatelné, aby byl manipulován a někdo rozhodoval za něho. 
Pokud je klient alespoň částečně soběstačný, pak by měl mít na péči o svou 
osobu svůj podíl. Vždy záleží na tom, jakou míru dopomoci klient potřebuje a 
jak vážné je jeho postižení.  
 
Klientům se snažíme vytvořit dostatečně podnětné prostředí, aby se mohli 
realizovat a bylo natolik demokratické, že jim umožní projev vlastní vůle, tak 
jak to sami cítí. Klienti si musí uvědomovat svou odpovědnost vůči ostatním. 
Zde platí, že práva jednotlivce končí tam, kde se začínají porušovat práva 
někoho jiného. 
 
V návaznosti na co nejkvalitnější péči je snahou všech zaměstnanců domova 
vytvářet příjemné a inspirující prostředí a to jak uvnitř, tak i vně domova. 
 
Zabezpečit klientům co největší míru bezpečí a z ní plynoucí pocit jistoty. 
 
Umožnit posilovat dobré zdraví a pohodu jejich zapojením do přiměřených 
aktivit podporujících dobrou fyzickou a psychickou kondici, kterou by mělo 
podpořit vybudování hřiště tzv. „Třetího věku“. 
 
Základní činnosti a jejich konkrétní příklady, vstup do služby, individuální 
plánování, smlouva 
Domov pro seniory Výšina poskytuje základní činnosti vyplývající ze zákona o 
sociálních službách jako je ubytování, stravování, praní prádla, úklid a péči o klienty 
v souvislosti s příspěvkem na péči podle potřeb jednotlivých klientů. Zároveň 
poskytujeme cestou zdravotnických pracovníků základní zdravotní a rehabilitační 
péči. 
V případě zájmu o tuto sociální službu se můžete na webových stránkách 
www.pdss.cz, pod nadpisem „Služby“, v rozbalovací nabídce seznámit s domácím 
řádem a v části „Pro zájemce o naše služby“ se seznámit s postupem podání žádosti, 
průběhu zpracování této žádosti, „Jednání se zájemcem o sociální službu“, v místě 
současného pobytu žadatele nebo přímo v PDSS Dubí – Teplice. Po těchto úkonech 
je žádost posouzena v Přijímací komisi PDSS Dubí – Teplice a v případě volné 
kapacity je domluven termín nástupu. Smlouva o poskytování sociální služby může 
být projednána předem nebo nejpozději v den nástupu klienta do sociální služby. 
V průběhu Jednání se zájemcem o sociální službu a následně při sepisování 
smlouvy je dle přání klienta v rámci individuálního plánování nastíněn první cíl 
klienta, který je uveden ve smlouvě o poskytování sociální služby. Při nástupu klienta 
se upřesňují přání a potřeby klienta dané sociální služby s ohledem na poslání, cíle a 
možnosti poskytovatele této sociální služby. 
Základní materiálně technické vybavení DPS Výšina 
Tato budova je umístěna nad centrem města Dubí, uprostřed přírody. V této budově 
můžeme klientům nabídnout jedno, dvou a ošetřovatelské třílůžkové pokoje. Všechny 
pokoje mají lodžii s výhledem na město Dubí, Teplice a České středohoří. Každý 
pokoj je vybaven umyvadlem se studenou a teplou vodou, novým nábytkem, 
přizpůsobeným potřebám každého jednotlivého uživatele. Pokoje jsou vybaveny tak, 
aby co nejvíce připomínaly domácí prostředí. Našli bychom v nich nábytek (postel, 
poličku, skříň, stůl, židle), přípojku TV, lůžkoviny, umyvadlo, kohoutek s teplou 
a studenou vodou, atd. Klienti v jednolůžkových pokojích mohou využívat vybavení 
Domova nebo si mohou pokoj vybavit / dovybavit vlastním nábytkem (po písemné 
dohodě). Na pátém poschodí jsou pokoje vybaveny polohovacími postelemi. 
K dalšímu vybavení podlaží náleží společná kuchyňka, odpočívadla, zařízená 
ve stylu obývacích pokojů, a sociální zařízení. 
Kolem této budovy Domova se rozprostírá velký pozemek, který je částečně 
bezbariérový. Nachází se v něm i veliký altán, který ve slunných dnech poskytuje 
příjemné útočiště před slunečními paprsky a je přímo oázou klidu, jako stvořenou 
pro rozjímání, relaxaci a odpočinek klientů. Klienti, kteří rádi houbaří si zde přijdou 
na své, neboť houbařit se dá, jak na pozemku Domova, tak i v přilehlém lese 
a úlovky bývají hojné. 
Budova se nachází asi 5minut od autobusové zastávky. Cesta sice vede do kopce, 
ale za to klidným prostředím lesa a je možné odpočinout si na několika lavičkách, 
které jsou zde k tomuto účelu nainstalovány. Vitální klienti si chodí nakupovat 
do centra města, které je vzdálené asi 10 minut chůze. 
V této budově jsou klientům k dispozici následující společné prostory: 
 
vstupní hala (s akváriem a kávovarem) 
 
velká jídelna, kde se mimo jiné konají i kulturní akce (Je opatřena projektorem 
určeným například k promítání filmů a koncertů. Nachází se zde také 
kulečníkový stůl a piano.) 
 
klubovna, ve které se nachází knihovna a slouží zároveň i jako tělocvična 
 
vodoléčba / rehabilitace 
 
terapeutická dílna v přízemí spojená s keramickou dílnou 
 
bufet s kuřárnou 
 
jídelny a kuchyňky na jednotlivých patrech   
Domov pro seniory v budově Na Výšině 494 se nachází v prvním a druhém patře 
budovy, která má celkem 5. podlaží. Na každém podlaží se nachází čajová kuchyňka 
s lednicí, mikrovlnnou troubou a rychlovarnou konvicí pro potřeby klientu. 
V kuchyňce, která je umístěna v přízemí našeho Domova je i malý vařič, kde si naši 
klienti mohou připravit vše, nač mají chuť a co sami zvládnou. 
 
STRAVOVÁNÍ 
Našim klientům se podává strava 5x denně. Dietní stravu určuje lékař dle 
zdravotního stavu daného klienta. Od zdravotního stavu se také odvíjí místo, kde 
bude strava klientovi podávána. Klient se může stravovat na pokoji, v jídelnách 
na jednotlivých podlažích, nebo ve velké, společné jídelně v přízemí. 
Jednou měsíčně se koná stravovací komise, kde mohou jednotliví klienti přednést 
své připomínky ke stravě přímo šéfkuchaři 
Kontakty na DPS Výšina (i na sociální pracovnici) 
Zde jsou kontakty na pracovníky PDSS, kteří jsou ve styku s veřejností : 
ředitel PDSS - PhDr. Mgr. Jaroslav Zeman, tel. 602463388, reditel@pdss.cz 
zástupce ředitele a ekonom  PDSS - Ing. Jaroslava Blaaschkeová, tel. 736477125, 
ekonom@pdss.cz 
manager SQSS – Ing. Josef Žid, tel. 724231094, manager@pdss.cz 
vedoucí sociálního úseku – Mgr. Kateřina Zemanová, tel. 731446967, 
katerina.zemanova@pdss.cz 
vedoucí zdravotního úseku – Alena Hájková, tel. 731446969, 
alena.hajkova@pdss.cz 
vedoucí sociální služby DPS – Jana Mikolášková, tel. 731406233, 
vedoucidps@pdss.cz 
O klienty tohoto domova a domova Ruská se starají tyto sociální pracovnice : 
Markéty Bigasová, DiS., tel. 731484926, marketa.bigasova@pdss.cz, která se 
zaobírá sociálním šetřením a vším co je spojené s nástupy nových klientů 
Vladimíra Gerhardová, DiS., tel. 774155009, socialnivedouci@pdss.cz, která je 
zároveň vedoucí sociálních pracovnic a zpracovává s klienty smlouvu při nástupu do 
domova a dále při změnách případné dodatky 
Lucie Sieglová. DiS., tel. 731446967, socialniucetni@pdss.cz, která se stará o 
uložené peníze klientů, o předpisy plateb a vše spojené s financemi klientů v rámci 
domova 
 
Domov pro seniory Ruská, Ruská 37/130, 417 01 Dubí  
Základní materiálně technické vybavení DPS Ruská 
V domově pro seniory Ruská poskytujeme totožné služby jako v domově Na Výšině, 
avšak s ohledem na stavební uspořádání celého objektu zde není možné poskytovat 
služby imobilním klientům. Jedná se o dvoupatrový objekt s jednolůžkovými, 
dvoulůžkovými a třílůžkovými pokoji, které mají převážně společné WC a koupelnu 
společné pro dva pokoje. Objekt je umístěný v zahradě s altánem a má vlastní 
jídelnu, společenskou místnost a místnost se zázemím pro volnočasové aktivity. 
Kontakty na DPS Ruská (i na sociální pracovnici) 
Kontakty jsou shodné jako pro domov Na Výšině, je zde navíc pouze kontakt na: 
ambulanci, a to : tel. 417 571 007, nebo mobil 731446972, ruska@pdss.cz 
 
Domov pro seniory Teplice, U Nových lázní 1183/8, 415 01 Teplice 
Základní materiálně technické vybavení DPS Teplice 
Objekt domova Teplice je historická budova, která se nachází v lázeňském 
centru města. Zde jsou převážně jednolůžkové a dvoulůžkové s vlastním sociálním 
zařízením i sociálním zařízením umístěným ve společných prostorách. Dále několik 
třílůžkových pokojů se sociálním zařízením umístěným ve společných prostorách.  
Pokoje jsou vybaveny tak, aby co nejvíce připomínaly domácí prostředí. Našli 
bychom v nich nábytek (postel, poličku, skříň, stůl, židle), přípojku TV, lůžkoviny atd. 
Obyvatelé mohou využívat vybavení Domova nebo si mohou pokoj dovybavit 
vlastním nábytkem (po písemné dohodě). Obyvatelům je k dispozici společná jídelna 
a několik dalších kulturních a rehabilitačních místností. V zadní části objektu se 
nachází prostorná zahrada s altánem, který je jako stvořený pro relaxaci a 
odpočinek. Výhodou této budovy je výborná dostupnost všech potřebných služeb pro 
klienty zde ubytované. Autobusová zastávka je vzdálena cca 90 metrů po rovině. 
Cukrárna, restaurace, rychlé občerstvení a obchod se smíšeným zbožím je vzdálen 
čtyři minuty chůze naproti Domovu přes park. Dalšími důležitými body v blízkosti 
tohoto Domova jsou lázeňské domy a botanická zahrada. 
Kontakty na DPS Teplice (i na sociální pracovnici) 
Kontakty jsou shodné jako pro domov Na Výšině, jsou zde navíc pouze kontakty na: 
vedoucího domova Teplice – Ing. Ondřej Václavovič, tel. 777466719, 
vedoucitp@pdss.cz 
sociální pracovnice Bc. Michaela Peterková, tel. 774155008, socialnitp@pdss.cz 
zástupce vedoucího domova Teplice, Martina Jelenová, tel. 777646251, 
ambulancetp@pdss.cz 
 
