 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 1. 8. 2024 
 
Název poskytovatele 
Centrum Dominika Kokory, p. o. 
Název služby 
Domov pro seniory 
§ 
 49 
Působnost služby 
 Olomoucký kraj 
1. Veřejný závazek 
a. Poslání  
Posláním domova je zajistit prostřednictvím poskytovaných služeb důstojné podmínky pro 
život ve stáří, poskytnou pocit potřebnosti, bezpečí a zázemí, plnohodnotné naplnění 
volného času dle zájmu uživatelů. 
 
b. Cíle 
Zajistit komplexní péči pro uživatele, který z důvodu věku nebo snížené soběstačnosti 
není schopen zabezpečit péči o vlastní osobu. Současně se v jeho okolí nenachází žádná 
jiná osoba, která by mu náležitou péči dokázala poskytnout. 
Dále také vytvářet v organizaci podmínky přibližující se domácímu prostředí. 
V součinnosti s rodinnými příslušníky a blízkými osobami poznat individualitu a potřeby 
každého uživatele a plnohodnotně naplnit jeho volný čas. 
 
c. Cílová skupina (okruh osob, pro které je služba určena a pro které určena není) 
Senioři – mladší senioři (65 – 80let) 
            -  starší senioři (nad 80 let) 
Službu můžeme nabídnout zájemcům seniorům, popřípadě i jejich dětem s mentálním 
postižením ve věku nad 26 let.  
 
Službu nejsme schopni zabezpečit pro osoby: 
- 
jejichž zdravotní stav vyžaduje poskytnutí ústavní péče ve zdravotnickém zařízení, 
- 
s diagnózou akutní infekční nemoci, 
 
- 
jejichž chování by z důvodu duševní poruchy závažným způsobem narušovalo 
kolektivní soužití 
 
d. Zásady poskytování sociální služby 
Služby poskytované v Centru Dominika Kokory, p. o. jsou založeny na dodržování 
následujících principů 
• 
princip individuální služby 
• 
ochrana práv a svobod uživatelů 
• 
vytváření důstojných životních podmínek 
• 
respektování vlastního názoru, soukromí a potřeb uživatelů 
• 
podpora soběstačnosti 
• 
ochota a snaha pružně reagovat na potřeby uživatelů 
• 
princip dodržování diskrétnosti 
• 
týmová spolupráce všech úseků 
• 
snaha zabezpečit příjemné a nekonfliktní pracovní prostředí pro zaměstnance 
 
• 
vzdělávání a prohlubování znalostí zaměstnanců 
• 
spolupráce s rodinou uživatele 
2. Jednání se zájemcem o službu, vstup uživatele do služby 
Informace o službě jsou zájemci, resp. žadateli podávány srozumitelně s ohledem k jeho 
situaci a možnostem. Informace jsou poskytovány v takovém rozsahu, aby zájemce o 
službu poznal, zda služba splňuje jeho požadavky a mohl se rozhodnout, zda ji využije či 
nikoliv. Organizace zjišťuje potřeby a zájmy zájemce o službu s jeho aktivní účastí, aby 
mohla posoudit, zda dokáže nabídnout službu, kterou zájemce požaduje. V případě, že 
nelze splnit požadavky žadatele jsou mu nabídnuty kontakty na vhodnější poskytovatele 
sociálních služeb, které tyto požadavky mohou splnit. 
Při přijímání a hodnocení potřeb žadatelů je nepřípustná jakákoliv diskriminace v oblasti 
zdravotního stavu, národnosti, náboženství, sexuální orientace, ekonomického zázemí 
apod. Jediným kritériem je posouzení skutečných potřeb zájemce s možnostmi 
poskytovatele. 
 
Jednání se zájemcem o službu je zpravidla prvním krokem k navázání dobrého vztahu a 
budoucí spolupráce mezi zájemcem a poskytovatelem sociálních služeb, zastoupeným 
ředitelem, sociálním pracovníkem a vedoucími pracovníky ostatních úseků. Zájemce i 
pracovníci zařízení o sobě potřebují získat základní informace a vzájemnou důvěru. 
 
Informace o poskytovaných službách v Centru Dominika Kokory, p. o., jsou k dispozici na 
 
našich internetových stránkách (www.dominikakokory.cz), v informačním letáčku, 
Kokorských novinách, které vydává OÚ Kokory, na „Dni otevřených dveří“, při prezentaci 
našeho zařízení na různých akcích a také možnou návštěvou v zařízení, ve Výroční 
zprávě za každý rok. 
3. Popis služby 
a. Naplnění základních činností ze zákona 
Poskytujeme tyto činnosti: 
 
• ubytování, 
 
• stravu, 
 
• pomoc při zvládání běžných úkonů péče o vlastní osobu, 
 
• pomoc při osobní hygieně nebo poskytnutí podmínek pro osobní hygienu, 
 
• výchovné, vzdělávací a aktivizační činnosti, 
 
• zprostředkování kontaktu se společenským prostředím, 
 
• sociálně terapeutické činnosti, 
 
• pomoc při uplatňování práv, oprávněných zájmů a při obstarávání 
osobních záležitostí 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Poskytování služeb se řídí vypracovanými vnitřními předpisy, směrnicemi, standardy, 
nařízeními ředitele a řády. 
 
Jedná se o následující předpisy:  
• Zřizovací listina 
 
• Organizační řád 
• Pracovní řád  
•  Provozní řád 
•  Domácí řád 
• Předpisy BOZP a PO 
• Standardy kvality 
S výše jmenovanými materiály jsou seznámeni pracovníci organizace. Nově přijatí 
zaměstnanci se s nimi seznamují v průběhu zkušební doby, (rovněž jsou informováni o 
změnách a doplňcích výše uvedených předpisů). 
 
Služba je poskytována v souladu s platnou legislativou a vnitřními předpisy, s nimiž jsou 
zaměstnanci seznamováni ústně na poradách a v písemné formě se s nimi mají možnost 
seznámit u svého vedoucího zaměstnance. Pro seznámení s platnou legislativou také 
využíváme internetové stránky – www.epravo.cz a www.mpsv.cz nebo program Codexis. 
 
c. Metody práce, plánování služby 
Poskytování služeb v Centru Dominika Kokory, p.o. vychází z osobních cílů a potřeb 
uživatele, vzhledem k jeho schopnostem. Průběh služby je plánován pověřeným 
pracovníkem v sociálních službách, popř. pracovním týmem (sociální pracovník, klíčový 
pracovník, vedoucí zdravotního úseku – všeobecná sestra, úseku péče o klienta a 
sociálního úseku) a to vždy společně s uživatelem, případně s opatrovníkem. 
 
d. Pravidla pro vyřizování stížností 
Postup je blíže upraven ve standardu č. 7. 
Pokud ústní stížnost není na místě oběma stranami vyřešena: 
 
• 
může stěžovatel vyplnit tiskopis „záznam o stížnosti“ a poté bude 
stížnost postoupena k dalšímu šetření, 
 
• 
nebo je mu doporučeno poslat stížnost písemně. 
 
Uživatelé si mohou podat stížnost sami nebo prostřednictvím klíčového pracovníka, 
opatrovníka, rodinného příslušníka nebo jiného člověka, kterému důvěřují. Uživatel může 
požádat o pomoc při podání stížnosti jakéhokoliv zaměstnance. K tomu účelu jim slouží 
„schránky důvěry“. 
 
Všechny stížnosti se evidují v „Evidenci stížností. 
 
Evidence všech stížností musí mít tyto náležitosti: 
• 
pořadové číslo 
 
• 
datum přijetí stížnosti 
 
• 
jméno a příjmení stěžovatele, forma doručení stížnosti 
 
• 
předmět stížnosti 
 
• 
jméno zaměstnance, který stížnost převzal 
 
• 
rozlišení podnět x připomínka x stížnost, datum 
 
• 
datum vyřízení stížnosti 
 
• 
podpis ředitelky 
 
V případě špatného zdravotního stavu stěžovatele, kdy není schopen stěžovatel psát, mu 
Záznam o stížnosti pomůže vypsat sociální pracovnice. 
 
e. Pravidla pro ukončení služby 
 
(1) 
Uživatel je oprávněn vypovědět smlouvu písemnou výpovědí, aniž by byl nucen 
uvádět důvod výpovědi. Výpovědní doba je jeden měsíc a počíná běžet prvním dnem 
měsíce následujícího po měsíci, v němž byla výpověď doručena druhé straně. Uživatel 
může po dohodě s poskytovatelem opustit domov pro seniory i před uplynutím výpovědní 
lhůty, je však povinen uhradit částky za ubytování a sociální služby po celou dobu trvání 
výpovědní doby. 
(2) 
Poskytovatel je oprávněn vypovědět smlouvu z těchto důvodů uvedených ve 
smlouvě: 
a)  jestliže uživatel závažně porušuje své povinnosti vyplývající ze smlouvy. Za závažné 
porušení smlouvy se považuje zejména: 
 
- zamlčení výše příjmu nebo jeho změn, pokud byla stanovena snížená úhrada za 
ubytování a stravu, 
 
-  nezaplacení úhrady, jestliže je uživatel povinen platit úhradu dle článku VIII. smlouvy, 
 
b) jestliže uživatel i po opětovném napomenutí hrubě porušuje povinnosti, které mu 
vyplývají z vnitřních pravidel domova. Za hrubé porušení se považuje zejména: 
 
- fyzické napadení spolubydlících uživatelů nebo personálu poskytovatele, 
- záměrné ničení vybavení, 
- asociální chování (krádeže, alkoholismus, závislost na omamných a psychotropních 
látkách). 
 
c)  jestliže uživatel opakovaně opustí domov na dobu delší než 1 měsíc nepřetržitě, nebo 
je-li doba pobytu mimo zařízení více jak 30 % za rok, má se za to, že uživatel nevyžaduje 
poskytování sociální služby, 
 
d)  jestliže uživatel zatají podstatnou informaci týkající se jeho zdravotního stavu před 
podpisem této smlouvy, přičemž se jedná o informaci, která by měla či mohla mít 
významný vliv na rozhodování poskytovatele při uzavírání této smlouvy, 
 
e)  jestliže uživatel odmítne uzavřít dodatek upravující zvýšení cen poskytovaných na 
základě uzavřené smlouvy a v souladu s touto smlouvou, 
 
f)  pokud u uživatele došlo ke změnám potřeb, které není poskytovatel schopen zajistit, 
 
g)  poskytovatel nebude nadále poskytovat sociální službu, která je předmětem uzavřené 
smlouvy o poskytnutí sociální služby, 
 
h) došlo prokazatelně k takovým změnám zdravotního stavu uživatele, které vylučují 
poskytnutí ujednané sociální služby. 
 
i) uživatel odvolal souhlas se zpracováním osobních údajů. 
 
(3) Výpovědní lhůta pro výpověď danou poskytovatelem ze shora uvedených důvodů 
počíná běžet prvním dnem měsíce následujícího po měsíci, v němž byla výpověď 
doručena druhé smluvní straně. Výpovědní lhůta je dva měsíce, nedohodnou-li se 
smluvní strany jinak. 
 
(4) Uživatel současně podpisem smlouvy bere na vědomí, že po ukončení smlouvy 
výpovědí z některého z výše uvedených důvodů končí veškerá odpovědnost a vztahy 
mezi poskytovatelem a uživatelem a nelze opětovně navrátit platnost smlouvy. 
 
 
 
 
 
f. Úhrady za služby, spoluúčast osoby blízké na úhradě 
Uživatel je povinen zaplatit úhradu za ubytování a úhradu za stravu stanovenou ve 
smlouvě. 
Cena za stravu je stanovena jako součet částky nákladů na potraviny a částky provozních 
nákladů. 
 
Pokud by uživateli po zaplacení úhrady za ubytování a stravu za kalendářní měsíc 
nezůstala částka ve výši 15% jeho měsíčního příjmu, částka úhrady se sníží. 
 
g. Další doplňující informace 
 
4. Fakultativní služby (jsou-li poskytovány) 
náklady na auto (výlety, zájezdy) 
soukromé telefonáty 
dle jízdného 
dle skutečných vyčíslených nákladů 
5. Prostory, materiální a technické vybavení (bezbariérovost) 
Zařízení je umístěno v rekonstruované stoleté budově uprostřed obce Kokory, kterou 
prochází silnice první třídy spojující města Přerov s Olomoucí. Obec je snadno dostupná 
autobusovým spojem i bezbariérovým. 
 
Budova je dominantou obce a není chráněna památkovým úřadem. 
 
Objektem organizace se rozumí: 
 
A - hlavní (obytná budova organizace),  
B - přístavba (stravovací provoz a THP úsek), 
C - prostory pro ubytování uživatelů, keramická dílna 
D - součástí objektu jsou rovněž hospodářské budovy (stodola, bývalé chlévy), rozsáhlý 
dvorní trakt, atrium a zahrada. 
 
 
A – hlavní budova 
Obytná budova se suterénem (1. PP) a (1. – 3.NP) 
Budova je po rozsáhlé rekonstrukci zkolaudovaná v roce 2000. Rekonstrukce řešila 
především ubytovací podmínky uživatelů, sanaci zdiva, půdní vestavbu atd. Vzhledem k 
tomu, že jsou v budově umístěny osoby s mentálním postižením i se sníženou schopností 
pohybu nebo imobilní, bylo nutné zajistit jejich bezpečnost v případě možné evakuace. 
Celá budova je řešena bezbariérově včetně bezbariérového přístupu z dvorního traktu 
objektu. Středem budovy prochází evakuační výtah a schodiště. Levé a pravé křídlo 
budovy je ve všech poschodích odděleno požárními dveřmi (odolnost 30 min.). Následné 
zakoupení náhradního zdroje el. energie (dieselagregátu) umožňuje v době výpadku 
elektřiny udržovat v chodu výtah, náhradní osvětlení a vytápění budovy. 
 
Suterén (1.PP) - umístěna prádelna s přidruženými místnostmi („šijovna“, sklad na prádlo 
atd.), které stavebně i technickým vybavením odpovídají daným normám. Dále je v 
suterénu dílna údržby a plynová kotelna, které jsou funkční a nevyžadují další náklady na 
stavební úpravy. Zaměstnanci těchto úseků mají samostatné šatny včetně WC, umývadel 
a sprchových koutů. 
 
 
1. NP – 3. NP – obytná část, pokoje uživatelů – pracovny personálu, návštěvní místnost, 
dále se v každém nadzemním podlaží nachází čajová kuchyňka s kompletním 
kuchyňským vybavením, jídelny, centrální koupelny a WC, společenský sál a nouzový 
východ (úniková cesta, která vede na zahradu). 
 
B – přístavba kuchyně 
 
Jedná se o stavbu (z roku 1999), která je propojena s hlavní budovou požárními dveřmi. 
V 1. PP – suterénu jsou umístěny sklady potravin, místnost pro čistění zeleniny a 
brambor, šatna pro zaměstnance kuchyně, soc. zařízení a kancelář. Doprava potravin do 
kuchyně je zajištěna malým nákladním výtahem. 
 
V 1. NP – je varna se samostatnými úseky: příprava masa, zeleniny atd. vybavena 
nerezovým kuchyňským strojním zařízením, které odpovídá současným normám a 
požadavkům. 
 
V 2. NP – jsou umístěny kanceláře (THP) úsek, sociální zařízení, kuchyňka, archiv 
a sklad.  
 
C – prostory pro ubytování uživatelů, keramická dílna 
 
V objektu se v přízemí nachází byt pro 6 uživatelů (3 dvoulůžkové pokoje) a keramická 
dílna. 
 
V 1.patře dva byty (jeden jednolůžkový a jeden dvoulůžkový pokoj). Všechny tři byty 
disponují vlastním sociálním zařízením a obývacím pokojem s kuchyňským koutem. 
 
V prvním patře se dále nachází úklidová místnost a zázemí pro zaměstnance se 
sociálním zařízením. 
 
D – hospodářské budovy 
 
Stodola - budova dříve sloužila k hospodářským účelům, nyní jako skladovací prostory 
pro sezonní nábytek a stroje pro malou zemědělskou techniku. Střešní krytina byla 
vyměněna v roce 2000. 
 
Hospodářská budova – bývalé chlévy jsou nyní využity pro potřeby zaměstnanců 
(úschova kol) a zajištění provozu údržby. V budoucnu bude nutná likvidace zbouráním.  
Zahrada - původně sloužila pro pěstování hospodářských plodin, nyní využita pro 
volnočasové aktivity uživatelů. 
 
 
 
 
 
 
Zpracoval: Mgr. Markéta Nagy 
Schválil: Ing. Monika Orel 
Dne: 26. 6. 2024 
 
Ing. Monika 
Orel
Digitálně podepsal 
Ing. Monika Orel 
Datum: 2024.06.26 
13:09:45 +02'00'
