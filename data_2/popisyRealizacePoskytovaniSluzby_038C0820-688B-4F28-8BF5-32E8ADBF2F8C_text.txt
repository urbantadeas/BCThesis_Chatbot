 
Domov důchodců Humburky 
                               Humburky 100, 504 01 Nový Bydžov 
Tel: 495 490 339 
Email: info@ddhumburky.cz 
Web: www.ddhumburky.cz 
 
 
 
1 
Popis realizace poskytování pobytové sociální služby v Domově důchodců Humburky 
 
Domov důchodců Humburky má dvě místa poskytování služby domov pro seniory, a to přímo 
na adrese Humburky 100 a na adrese Kratonohy 1.  
Posláním služby je poskytovat odbornou, kvalifikovanou, důstojnou a bezpečnou 
podporu a pomoc lidem v seniorském věku, kteří potřebují s ohledem na svou nepříznivou 
sociální situaci dopomoc druhé osoby k tomu, aby mohli žít kvalitní život. Poskytujeme 
pobytovou sociální službu seniorům, kteří se nacházejí v nepříznivé sociální situaci zejména 
z důvodu věku a ani za pomoci rodiny nebo ambulantní či terénní sociální služby nemohou 
setrvat v přirozeném sociálním prostředí. Služba je určena seniorům zejména od 60 let výše, 
kteří se nacházejí v nepříznivé sociální situaci, mají sníženou soběstačnost zejména z důvodu 
věku a jejich situace vyžaduje pravidelnou pomoc jiné fyzické osoby. Službu poskytneme, 
pokud klientovi již nestačí (popř. není dostupná) pomoc rodiny, veřejná služba nebo terénní a 
ambulantní forma sociální služby a nemůže proto setrvat ve svém přirozeném sociálním 
prostředí. Tím je ohrožen sociálním vyloučením. Služba je poskytnuta seniorům s bydlištěm 
v Královéhradeckém kraji nebo s prokazatelnou vazbou na tento kraj. Cílem služby je 
motivovat a posilovat klienta služby ve zvládání jeho sociální situace zejména vedoucí 
k zajištění kvalitního způsobu života. Udržet nebo posílit schopnosti a dovednosti klienta 
služby s cílem dosáhnout jeho větší samostatnosti a nezávislosti v běžném životě. Poskytnout 
klientovi služby podporu při řešení jeho nepříznivé sociální situace zejména v oblasti péče o 
vlastní osobu, péče v oblasti osobní hygieny, ubytování a stravování. Poskytnout informace a 
podporu při využití dalších možných návazných služeb. Při poskytování služby dodržujeme 
dbáme na dodržování všech základních lidských práv, vytváříme podmínky pro důstojné 
poskytování služby, respektujeme volbu klienta, jeho soukromí a jeho jedinečnost. Vytváříme 
podmínky pro uplatňování vlastní vůle při řešení své nepříznivé sociální situace. Od klienta a 
jeho rodiny očekáváme aktivní přístup při péči o svou osobu i při rozhodování o svém životě 
(případně jej k tomu vedeme), protože klient sám je zodpovědný za dosahování a naplňování 
svých osobních cílů; s klientem pracujeme tak, aby se jeho potřeba podpory postupně 
snižovala. Vytváříme podmínky pro osobní růst našich zaměstnanců tak, aby služba klientovi 
byla poskytována profesionálně a odborně; klient je podporován takovými způsoby a 
metodami, které vedou ke zvyšování kvality jeho života. Vycházíme z osobních přání, potřeb, 
možností a schopností klienta; prostřednictvím individuálního plánu podporujeme klienta při 
naplňování jeho osobních cílů. Pozornost věnujeme především možnostem a schopnostem 
klienta, zaměřujeme se na posilování jeho schopností a dovedností tak, aby měl zajištěn 
přístup ke kulturnímu a společenskému životu. Důraz klademe na vytvoření přirozené 
podpory rodiny, klientovi poskytujeme právě tolik podpory, kolik potřebuje (tzn. ne méně, ale 
ani více). Pro nácvik a upevňování motorických, psychických a sociálních schopností a 
dovedností slouží pravidelně pořádané sociálně terapeutické a aktivizační činnosti, jako jsou 
např. volnočasové aktivity, kolektivní a individuální cvičení, nácvik chůze a sebeobsluhy, 
procházky s doprovodem, masáže, perličkové koupele, parafínové obklady, cvičení na 
motokole a s náčiním. Nedílnou součástí poskytované sociální služby je zprostředkování 
kontaktu se společenským prostředím, pomoc při uplatňování práv, oprávněných zájmů a 
obstarávání osobních záležitostí. V rámci poskytované sociální služby je prováděn úklid 
pokojů a všech společných prostor, praní ložního a osobního prádla, žehlení a drobné opravy 
prádla. Prostřednictvím vlastního stravovacího provozu je zajišťována klientům celodenní 
strava. Podle potřeby klientů je v zařízení cizími subjekty zabezpečena duchovní podpora 
z církve, služba kadeřnice, pedikérky aj. Služby jsou poskytovány za úhradu, která je 
stanovena v souladu se zákonem o sociálních službách. Ceník služeb je k dispozici na webu 
Popis realizace poskytování pobytové sociální služby v Domově důchodců Humburky 
 
2 
https://ddhumburky.cz/ . Klient má právo podat proti kvalitě a způsobu poskytovaných 
sociálních služeb stížnost, aniž by tím byl jakýmkoliv způsobem ohrožen.  Stěžovatel má 
právo si zvolit nezávislého zástupce, ale vždy mimo zařízení a poskytovatele, který ho bude 
při vyřizování stížnosti zastupovat; nezávislým zástupcem může být osoba fyzická (příbuzný, 
přítel apod.) nebo i právnická (občanská poradna). Lhůta pro vyřízení stížnosti je 28 dnů od 
přijetí stížnosti. Forma podání stížnosti je ústní nebo písemná, stížnost může být podána i 
anonymně (bez podpisu stěžovatele).  
Žádost o přijetí do domova pro seniory spolu s vyjádřením lékaře je ke stažení  
na webových stránkách Domova důchodců Humburky  https://ddhumburky.cz/  nebo je 
možné vyzvednout si ji osobně. Vyjádření lékaře, které je součástí žádosti, je po doručení do 
zařízení předáno smluvnímu praktickému lékaři, který žádost posuzuje ze zdravotního 
hlediska. Zájemce se může předem domluvit na prohlídce zařízení a podání základních 
informací. Zájemce je seznámen se skutečností, že poskytování pobytové sociální služby 
v domově pro seniory je podmíněno písemnou smlouvou. Smlouva obsahuje všechny 
náležitosti v souladu se zákonem o sociálních službách. Návrh smlouvy je pro zájemce 
k dispozici v obou místech poskytování služby nebo ke stažení na webových stránkách 
Domova důchodců Humburky https://ddhumburky.cz/  a dále k dispozici při sociálních 
šetřeních po podání žádosti i před přijetím. Pokud z důvodu naplněné kapacity nemůže být se 
zájemcem o službu uzavřena smlouva o poskytování sociální služby, je jeho žádost zařazena 
do Evidence odmítnutých zájemců z kapacitních důvodů. Po přijetí žádosti je provedeno 
sociální pracovnicí v místě trvalého nebo přechodného bydliště žadatele sociální šetření. Po 
uvolnění vhodného lůžka je kontaktován vybraný zájemce a je provedeno sociální šetření před 
přijetím, kdy se domlouvají podrobnosti a zájemci jsou předány potřebné podklady.  
Domov důchodců – pracoviště Humburky se nachází na okraji obce Humburky, 
nedaleko města Nový Bydžov. Ubytování je poskytováno v I. a II. patře budovy v šesti 
jednolůžkových, devatenácti dvoulůžkových a jednom třílůžkovém pokoji. Všechny pokoje 
jsou uzamykatelné, vybavené standardním nábytkem, signalizačním dorozumívacím 
zařízením, umyvadlem se studenou a teplou vodou a výstupem pro připojení TV přijímače. 
Toalety a koupelny jsou společné, všechny jsou opatřeny bezpečnostním zámkem a 
signalizačním zařízením pro přivolání pomoci. Koupelny jsou vybaveny polohovatelnou 
vanou s bočním vstupem, zabudovanou perličkovou lázní a bezbariérovým prostorným 
sprchovým koutem a pojízdným zvedákem. Všechna podlaží jsou propojena výtahem se 
zvukovou signalizací dojezdu do daného podlaží. Klienti mají k dispozici společné prostory – 
jídelnu s kantýnou, tělocvičnu s rehabilitací, společenskou místnost, v I. a II. patře kuchyňky s 
varnou konvicí, mikrovlnou troubou, lednicí a posezením, kuřárnu. Budova domova je 
obklopena parkem, kde je příjemné posezení na lavičkách či v altánech. Celý areál i budova 
jsou bezbariérové. 
Domov důchodců – pracoviště Kratonohy se nachází v rekonstruované budově 
zámečku, nedaleko hlavního silničního tahu Hradec Králové Chlumec nad Cidlinou. 
Ubytování je poskytováno v I. a II. patře budovy ve třech jednolůžkových, pěti 
dvoulůžkových a třech třílůžkových pokojích. Všechny pokoje jsou uzamykatelné, vybavené 
standardním nábytkem, signalizačním dorozumívacím zařízením, výstupem pro připojení TV 
přijímače a koupelnou s toaletou se signalizačním zařízením pro přivolání pomoci. Všechna 
podlaží jsou propojena výtahem se zvukovou signalizací dojezdu do daného podlaží. Klienti 
mají k dispozici společné prostory – jídelnu s lednicí, s varnou konvicí a mikrovlnou troubou, 
společenskou místnost s televizí a knihovnou. Za budovou je malá zahrádka s venkovním 
posezením na lavičkách a zahradním nábytku. Celý areál i budova jsou bezbariérové. 
Další informace o Domově důchodců Humburky lze nalézt na webových stránkách -  
https://ddhumburky.cz/ 
 
V Humburkách 2.10.2024 
 
 
 
 
Ing. Šárka Rutschová, ředitelka  
