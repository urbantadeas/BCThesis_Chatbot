Popis realizace poskytování sociálních služeb 
 
 
Název poskytovatele 
 
Senior-komplex Praha Třebešín 
Druh služby 
Identifikátor 
 
Domov pro seniory 
Forma služby 
 
Pobytová 
Název zařízení a místo 
poskytování 
Senior-komplex Třebešín, Nad Třebešínem III 3070/2 Praha 10 
10000 
 
Cílová skupina  
Cílovou skupinou jsou žadatelé, kteří dosáhli 55 let věku, nebo věku rozhodného pro 
přiznání starobního důchodu. Jejich potřeba sociální a zdravotní podpory je taková, že 
jim neumožňuje pobyt v domácím prostředí. Žadatelé mohou být i občané jiné země 
než České republiky.   
 
 
Jednání se zájemcem o službu, vstup uživatele do služby 
Kontaktní osobou pro zájemce o službu je sociální pracovnice. Pokud má osoba zájem 
o službu a řadí se do cílové skupiny Domova je podepisována smlouva o poskytování 
služeb. Smlouva a její přílohy obsahují informace o formě, průběhu, podmínkách a 
rozsahu služby, postupu při nedodržování dohodnutých podmínek, podmínky pro 
ukončení služeb, způsob, jakým je možno služby měnit a způsob vyřizování stížností. 
 
Zájemce může sociálního pracovníka kontaktovat osobně, telefonicky, elektronicky. 
Přednost dáváme smluvenému osobnímu setkání se zájemce nebo rodinou, za účelem 
seznámení a předání informací o službě. V případě stanoveného zástupce, podpůrce 
nebo opatrovníka, je nutné, aby se jednání účastnila i tato osoba. Často první kontakt 
provádí rodina v zařízení z důvodu hospitalizace zájemce ve zdravotnickém zařízení. 
V případě, že zdravotní stav žadatele nedovoluje osobní prohlídku domova, je možnost 
webových stránek domova, kde si zájemce může prohlédnout domov (fotogalerie).  
 
 
 
 
Podrobný popis realizace služby  
Služby jsou zajišťovány odborným personálem.  
- pobytové služby 24 hodin denně (celoročně) 
- celodenní stravování  
- pečovatelské úkony 
- zdravotní úkony prováděné registrovanými všeobecnými sestrami 
- ordinace praktického lékaře v objektu 
- pedikúra, kadeřnické služby, masáže 
- aktivizační činnost 
- praní, opravy prádla, značení prádla 
 
Péči klientům poskytují pracovníci v sociálních službách dle platného Zákona 108/2006 
Sb. a zdravotní péči v rozsahu odbornosti 913 poskytují registrované zdravotní sestry. 
Každý klient má vypracovaný individuální plán péče, na kterém se podílí zejména 
klíčový pracovník klienta. Individuální plán péče vychází z přání a cílů klienta, ale také z 
jeho možností a schopností.  
 
 
Metody práce 
 
Domov seniorů funguje 24 hodin denně. Personál v přímé péči se střídá na 12ti 
hodinových směnách. Při střídání směn dochází k předávání informací. Informace o 
klientech jsou zadávány do informačního systému Cygnus. K tomuto systému mají 
příštup všichni zaměstnanci, kromě zaměstnanců pomocných. Každý zaměstnanec má 
své přihlašovací údaje a na základě své pozice vidí potřebné a povolené informace o 
klientovi.  
Každý klient má přiděleného svého klíčového pracovníka. Tento klíčový pracovník je 
přítomen první klientův den v Domově. Pomůže klientovi s vybalováním a 
zabydlováním. Ukáže mu celý Domov, vysvětlí a ukáže mu důležité informace. Tento 
klíčový pracovník je důležitý také pro rodinu klienta. Klíčový pracovník s klientem 
vytváří jeho individuální plán. V tomto plánu jsou zaznamenány klientovi návyky, 
zvyklosti, ale také věci které si nepřeje a nemá je rád. Stanoví si cíle, kterých chce v 
Domově dosáhnout a spolu s klíčovým pracovníkem určí plán, jak cíle dosáhnout. Dále 
se stanoví plán péče, který je zaznamenám v Cygnusu. Na základě tohoto plánu vědí 
všichni pracovníci, jakou klient potřebuje a vyžaduje péči. Tento plán se minimálně 
každé 3 měsíce reviduje. Jednou měsíčně musí klíčový pracovník zapisovat opět do 
Cygnusu shrnutí o klientovi.  
Každý den je všechna péče u klientů zaznamenávána. Opět pracujeme se Cygnusem a 
s příslušenstvím, které nabízí. V tomto případě jsou to čtečky. Každý zaměstnanec má 
svůj čárový kod, každý klient má svůj čárový kod a stejně tak i každý úkon má svůj 
čárový kod. Je tedy možné zjistit, jakou péči a u koho ji určitý zaměstnanec prováděl.  
 
 
 
Vyřizování stížností 
Všechny podané stížnosti i zápisy se evidují. Evidenci vede sociální pracovník. Každá 
stížnost má své pořadové číslo. Ředitel rozhodne, kdo se bude stížností zabývat a 
stanoví lhůtu, do které má být stížnosti vyřízena, nejdéle však do 30 dnů.  
Stížnosti (písemné nebo ústní) jsou zaznamenávány a evidovány v evidenci Stížností. 
Evidence všech došlých a ústně podaných stížností musí obsahovat: 
- Pořadové číslo stížnosti v daném roce. 
- Datum přijetí stížnosti. 
- Forma stížnosti – ústní, písemná. 
- Kdo stížnost podal – anonym. 
- Obsah stížnosti včetně konkrétních výroků stěžovatele. 
- Kdo stížnost přijal a zapsal. 
- Datum vyřízení stížnosti 
- Jméno a podpis osoby, která stížnost vyřizovala 
- Výsledek vyřízení stížnosti 
- Přijatá opatření 
- Odvolání proti řešení stížnosti (viz odvolání, stížnost na vyřízení stížnosti) 
 
 
 
Ukončení služby 
Pobyt v zařízení lze ukončit na základě písemného oznámení klienta nebo zákonného 
zástupce, dohodou klientem a to i bez udání důvodu (výpovědní doba 1 měsíc), 
výpověď počíná běžet následujícího dne po dni doručení 
K ukončení poskytování služby ze strany poskytovatele dojde např. když: 
1. Uplyne sjednaná doba, po kterou je služba poskytována.  
2. Uživatel zemře. 
3. Uživatel neplní sjednané podmínky smlouvy, např. neplatí za poskytované 
služby, soustavně porušuje vnitřní pravidla DZR.  
V těchto případech poskytovatel informuje uživatele o možnostech využívat jiné služby 
a v případě potřeby pracovníci poskytovatele pomohou uživateli s hledáním 
náhradních služeb. 
Pokud poskytovatel není schopen zajistit poskytování služby z odborných důvodů 
(např. kvůli rozporu s registrací služby, zhoršení zdravotního stavu…), nabídne uživateli 
pomoc při zprostředkování služby v zařízení, které odborně odpovídá jeho 
požadavkům. Jde o případy, kdy odborná kapacita zařízení přestane odpovídat 
potřebám uživatele, např. vzhledem k jeho zdravotnímu stavu. 
 
 
 
Úhrady za služby 
Klient hradí ubytování a stravování dle částek stanovených Zákonem 108/2006 Sb. a 
provádějící vyhláškou 505/2006 Sb. v platném znění.  
 
 
Fakultativní služby (jsou-li poskytovány) 
Neposkytujeme. 
 
Prostory, materiální a technické vybavení 
Dispozice budovy: 1 až 3 lůžkové pokoje, v každém patře sesterna, jídelna a aktivizační 
místnosti pro klienty. V objektu je vlastní kuchyň. 
Celá budova je bezbariérová včetně koupelen. V koupelnách je položená neklouzavá 
podlaha surestep vinil. V objektu jsou 3 výtahy, z toho 2 lůžkové a jeden přístupný 
z venku. Ten bude využíván pro rychlý transport klientů na lůžku ven z budovy při 
nutnostni převozu do nemocnice. 
Každý klient má ve svém pokoji k dispozici elektricky polohovatelné lůžko, noční stolek, 
skříň a trezor na osobní věci. Na 1 koupelnu jsou maximálně 4 osoby. 
K objektu náleží zahrada s pergolou. 
Technické vybavení budovy: protipožární signalizace, rozhlas vyvedený v každém 
pokoji, nouzové komunikační zařízení, wifi připojení. 
 
 
 
 
Dne: 30.10.2017 
 
Zpracoval: 
Josef Sedláček, jednatel 
 
 
