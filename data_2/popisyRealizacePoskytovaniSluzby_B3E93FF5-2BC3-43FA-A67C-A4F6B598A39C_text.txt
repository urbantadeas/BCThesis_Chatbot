Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
Platnost od: 
Název poskytovatele 
Dům pro seniory Uničov s.r.o. 
Název služby 
Domov pro seniory 
§ 
§ 49 
Působnost služby 
místní 
1. Veřejný závazek 
a. Poslání  
          Posláním Domova pro seniory je poskytnutí pobytové sociální služby osobám, které 
mají sníženou soběstačnost zejména z důvodu věku či jejich situace vyžaduje pravidelnou 
pomoc jiné fyzické osoby, a to vše s respektem k lidským právům a prostřednictvím 
individuální podpory či pomoci.   
          Smyslem služby je, umožnit uživatelům prožít důstojný, a podle jejich přání i aktivní 
život, a to vše při zachování přirozené vztahové sítě, respektování práv a lidské 
důstojnosti každého uživatele, přizpůsobeným jeho specifickým potřebám. 
 
b. Cíle 
Naším cílem je: 
 Podpořit soběstačnost uživatele, který z důvodu věku nebo svého zdravotního 
stavu není schopen zajišťovat své životní potřeby ve vlastním prostředí 
 Vytvořit podmínky pro důstojný a aktivní život 
 Umožnit uživateli, dle jeho schopností, zachování samostatnosti a nezávislosti v co 
nejvyšší míře 
 Sociální začlenění uživatele a předcházení jeho sociálnímu vyloučení  
 Podporovat uživatele při udržování kontaktů s rodinou a blízkými 
 Aby se uživatelé cítili v bezpečí 
 
Prostředky k dosažení cílů: 
 Zajištění možného soukromí na základě individuálních potřeb uživatelů  
 Vytvoření podmínek pro péči a podporu uživatelů dle jejich individuálních potřeb 
 Zvýšení úrovně podpory osobní aktivity uživatelů v jejich běžném životě 
 Rozšíření nabídky volnočasových a aktivizačních činností a naplnit tak volný čas a 
uspokojit zájmy uživatelů 
 Aktivnější propojení s životem mimo Domov 
 Zajistit uživatelům společenské vyžití vycházející z jejich individuálních plánů 
 Vytvořit a trvale udržet kvalitní a profesionální tým zaměstnanců  
 Zajistit další vzdělávání svých zaměstnanců a následnou aplikaci vhodných metod 
práce s uživateli v sociální službě 
 Vytvoření stabilní a dobře fungující sítě dobrovolníků 
 Renovací Domova pro seniory zvýšit pocit bezpečí a jistoty, zajistit intimitu 
uživatelů, podporovat a rozvíjet jejich soběstačnost 
 
c. Cílová skupina (okruh osob, pro které je služba určena a pro které určena není) 
 Senioři 
 Osoby se zdravotním postižením 
Věková struktura cílové skupiny: 
Dospělí (55 – 64 let) 
Mladší senioři (65 – 80 let) 
 
Starší senioři (nad 80 let)  
Komu nemůžeme služby poskytnout 
 Osobám, jejichž zdravotní stav vyžaduje poskytnutí ústavní péče ve zdravotnickém 
zařízení 
 Osobám, kteří nejsou schopni pobytu v zařízení sociálních služeb z důvodu akutní 
infekční nemoci 
 Osobám, jejichž chování by závažným způsobem narušovalo kolektivní soužití 
 
d. Zásady poskytování sociální služby 
Principy poskytování sociálních služeb – jakými zásadami se řídíme 
 Přiměřená míra péče a podpory – poskytované služby jsou pro uživatele 
vyžádanou podporou v situacích, ve kterých si sám neporadí, úplná péče je 
poskytována 
pouze 
v 
situaci, 
kdy 
spoluúčast 
uživatele 
není 
možná 
(nepřepečováváme, ale snažíme se o co největší samostatnost uživatele). 
 Dodržování práv uživatele – poskytovatel při poskytování služeb dbá, aby byla 
zajištěna ochrana práv uživatelů a tato práva byla respektována.  
 Možnost uživatele rozhodovat – uživatel má možnost podílet se na rozhodování 
o poskytovaných službách a poskytovatel mu k tomu aktivně tyto možnosti nabízí. 
 Individualizovaná podpora uživatele – každý uživatel má služby poskytovány na 
základě dohodnutých osobních cílů a plánů k jejich dosažení, tyto cíle a plány jsou 
pravidelně hodnoceny a operativně přizpůsobovány aktuální situaci. 
 Rovné příležitosti pro všechny uživatele – systém sociálních služeb v Domově 
dává všem stejné příležitosti a přistupuje spravedlivě ke všem uživatelům 
(nezaměňovat s intenzitou a potřebou péče u konkrétních uživatelů). 
 Sociální začlenění uživatele – při poskytování služby směřovat k zapojení 
uživatele do života Domova a podporovat ho při využívání služeb; a umožnit mu 
udržování vztahových vazeb s vnějším prostředím. 
 Nahlížení na osobu uživatele ve všech souvislostech – služby jsou vždy 
plánovány a prováděny s ohledem na ostatní požadavky a odlišnosti jednotlivých 
uživatelů, jejich rodinou situaci, zájmy, vztahové sítě etc. (to vyžaduje dokonalou 
znalost uživatele a jeho aktuální problémy). 
 Spolupráce v pracovním týmu – profesionalita poskytovaných služeb vychází z 
týmové spolupráce všech zainteresovaných zaměstnanců, přičemž je kladen důraz 
na vzájemný dialog a dohodu i s uživatelem (vzájemná informovanost o uživatelích 
a jejich problémech, využívání pracovních porad). 
 Odpovědnost a jasně vymezené kompetence poskytovatele – úloha 
jednotlivých zaměstnanců zapojených do poskytování sociálních služeb jsou 
zřetelně definovány, včetně příslušných kompetencí a z toho plynoucích 
odpovědností (náplně práce, kompetence vyplývající z role klíčového pracovníka v 
pravidlech o individuálním plánování). 
 Odbornost a bezpečnost poskytovaných služeb – poskytovatel garantuje 
oboustranně bezpečný způsob poskytování služeb a jejich kvalitu (v návaznosti na 
standard č. 2 a 5 – vytýčení možných rizik a jejich předcházení), klade důraz na 
další vzdělávání zaměstnanců a jejich pravidelné hodnocení i hodnocení kvality 
poskytovaných služeb. 
 Transparentnost při poskytování služeb – veškerá činnost poskytovatele je 
průhledná, je o ní zajištěna dostatečná informovanost, která umožňuje jak 
odbornou diskuzi, tak veřejnou kontrolu. 
2. Jednání se zájemcem o službu, vstup uživatele do služby 
Domov se zavazuje připravit takové podmínky, které zaručí, že před uzavřením 
smlouvy o poskytnutí sociální služby proběhne jednání se zájemcem (žadatelem). Během 
tohoto jednání bude zájemce (žadatel) informován o poskytovateli sociálních služeb, 
způsobu poskytnutí sociální služby, cílové skupině osob, kde a za jakých podmínek bude 
služba poskytována, s cílem sociální služby, s rozsahem poskytované služby, s úkony 
péče, s úhradou za poskytované služby, včetně způsobu placení a s možností podávání 
stížností a připomínek a odůvodněním v případě nepřijetí žadatele. Žadateli budou 
předány kontakty a informační materiály (informační leták o poskytované službě, žádost o 
poskytnutí pobytové sociální služby, návrh smlouvy). Bude umožněna prohlídka zařízení. 
 
Zájemce může získat podrobnější informace několika způsoby: 
- 
telefonicky:  585 000 282, 734 598 301, 731 197 820, 604 698 021 
- 
osobně na adrese:  Dům pro seniory Uničov s.r.o., Dolní Sukolom 1106, 
Uničov 783 91, 
- 
e-mailem:  domovunicov@seznam.cz, socialni-domovunicov@seznam.cz, 
- 
na internetových stránkách: www.domov-unicov.cz, 
- 
v registru poskytovatelů sociálních služeb: http://iregistr.mpsv.cz/. 
 
ÚČASTNÍCI JEDNÁNÍ O POSKYTNUTÍ POBYTOVÉ SOCIÁLNÍ SLUŽBY 
- 
Zájemce je osoba, která se zajímá o informace o poskytovaných službách v 
Domově pro seniory Uničov. Může to být budoucí uživatel služby, jeho 
opatrovník, přítel, příbuzný, nebo kdokoli z veřejnosti. 
- 
Žadatel o službu je osoba, pro kterou je sociální služba určena a má podanou 
žádost o poskytování sociální služby. Žádost za osobu omezenou ve 
svéprávnosti podepisuje její zákonný zástupce, pokud není žadatel schopen 
podpisu, je žádost opatřena potvrzením lékaře o neschopnosti podpisu.  
 
Jednání vede kompetentní osoba – ředitelka zařízení nebo sociální pracovnice. 
Ostatní zaměstnanci mohou nabídnout informační leták o poskytované službě, případně 
odkaz na internetové stránky zařízení. Jednání se zájemcem probíhá v pracovní době 
kompetentních osob. 
 
CÍL JEDNÁNÍ SE ZÁJEMCEM O POSKYTNUTÍ SOCIÁLNÍ POBYTOVÉ SLUŽBY 
 Cílem jednání se zájemcem o sociální službu je podání informací o zařízení. 
Zdrojem informací může být informační leták, nabídka služeb, kde jsou uvedeny informace 
např. o poslání domova pro seniory, cílové skupině osob, základní údaje o poskytovateli, 
ubytování, stravě a informace o úhradách. 
 
PRŮBĚH JEDNÁNÍ O POSKYTNUTÍ SOCIÁLNÍ POBYTOVÉ SLUŽBY 
 Cílem jednání je zjištění potřeb a očekávání žadatele, pomoc definovat jeho osobní 
cíle, kterých má být v průběhu poskytování sociální služby dosaženo. 
 Jednání o službu je zahájeno prvním kontaktem se zájemcem, během kterého jsou 
o něm zjištěny informace (po stránce sociální, fyzické a psychické). Jednání může 
probíhat telefonicky, osobně přímo v zařízení nebo po předchozí domluvě formou 
sociálního šetření v místě pobytu. Na žádost zájemce se mohou jednání účastnit další 
osoby, v případě kdy je zájemce omezen ve svéprávnosti, je u všech jednání přítomen 
stanovený zákonný zástupce. 
 Zájemci o pobytovou sociální službu je předložena Žádost o poskytnutí sociální 
služby, kterou si může převzít osobně v zařízení, k dispozici je také na internetových 
stránkách Domu pro seniory, nebo může požádat o zaslání žádosti poštou nebo 
elektronicky. Sociální pracovnice může zájemci pomoci s vyplněním Žádosti o poskytnutí 
pobytové sociální služby během osobní schůzky. Vyplněnou žádost lze zaslat poštou 
nebo osobně doručit na adresu Dům pro seniory Uničov s.r.o., Dolní Sukolom 1106, 
Uničov 783 91, případně naskenovanou poslat na e-mail. 
 Informace jsou předávány v takové formě a rozsahu, který je přiměřený 
individuálním potřebám zájemce. Během osobního jednání, zjišťujeme pomocí kontrolních 
otázek, zda předávaným informacím zájemce porozuměl. V případě jednání se zájemcem 
nedoslýchavým, neslyšícím, nebo s obtížně verbálně komunikujícím může být přizván 
tlumočník, z Oblastní unie neslyšících Olomouc. 
  Pokud sociální služba odpovídá potřebám a požadavkům zájemce, je nutné podat 
písemnou Žádost o poskytnutí pobytové služby. Je-li žádost kompletně vyplněná a 
zájemce splnil podmínky pro přijetí (viz Pravidla pro odmítnutí žadatele), je zájemce 
zařazen do Seznamu žadatelů o přijetí a žadatel je zaevidován do informačního systému 
(dále IS). 
 
K žádosti zájemce doloží: 
1. 
U žadatele omezeného ve svéprávnosti kopii rozhodnutí soudu o tomto 
omezení a usnesení o určení zákonného zástupce. 
2. 
Kopii rozhodnutí o přiznání příspěvku na péči, pokud byl přiznán. 
3. 
Vyjádření lékaře o zdravotním stavu žadatele, který žádá o poskytnutí 
sociální služby, nebo výpis ze zdravotní dokumentace žadatele. 
4. 
Plnou moc podepsanou žadatelem, v případě kdy žádost vyřizuje jiná osoba 
než žadatel. 
 
 V případě nekompletní žádosti je žadatel vyzván k doplnění a doložení potřebných 
dokumentů. 
 Schválená žádost je zařazena do evidence žadatelů v IS, opatřena datem přijetí, v 
IS jsou vedeny záznamy o průběhu jednání. Žadateli je do 30 ti dnů písemně sděleno 
vyjádření o přijetí nebo zamítnutí žádosti. 
 Nejméně jednou ročně jsou informace o žadatelích aktualizovány a ověřuje se, zda 
zájem o umístění stále přetrvává. O jednání se zájemcem o službu je po každém kontaktu 
(osobní, telefonický i písemný) proveden krátký záznam do IS. 
 Pokud není v možnostech zařízení cíle zájemce naplňovat, není služba pro žadatele 
vhodná, je žadatel o tomto sociálním pracovníkem informována a jsou mu nabídnuty jiné 
alternativy, které by více odpovídaly jeho cílům a potřebám. Výstupem jednání je zjištění 
základní anamnézy, míry mobility a požadavky na potřebné pomůcky, způsoby 
komunikace, míru soběstačnosti a schopnosti pečovat o sebe. Z jednání je pořízeno 
sociální šetření, které specifikuje potřeby, možnosti a schopnosti žadatele. Žádost je v 
tomto případě zaevidována do Evidence odmítnutých zájemců a uschována v kanceláři 
sociálních pracovnic. 
 
Výběr žadatele v případě uvolnění lůžka 
         Dojde – li k uvolnění místa v našem zařízení, v co nejkratší možné době toto místo 
obsadíme vhodným žadatelem o sociální pobytovou službu. Při výběru zohledňujeme 
uvolněné lůžko a pokoj, o který se jedná, z hlediska míry ošetřovatelské péče, kterou bude 
budoucí klient potřebovat. Výběr žádosti probíhá individuálně, je zohledňována především 
sociální situace žadatele, v jakém prostředí žije a jakou měrou je schopen péče o vlastní 
osobu. 
 Je provedena aktualizace urgentních žádostí, provedeno sociální šetření a porada 
pracovníků DpS. Výstupem je výběr jednoho žadatele - budoucího uživatele sociální 
služby. O jednání se zájemcem o službu je po každém kontaktu (osobní, telefonický i 
písemný) proveden krátký záznam do IS. Aktualizaci může provádět přímo žadatel, nebo 
jím pověřená osoba 
Sociální šetření probíhá v předem sjednaném termínu v místě skutečného pobytu 
žadatele Šetření se účastní žadatel osobně a sociální pracovnice DpS. Na přání žadatele 
se mohou účastnit i další osoby. V průběhu rozhovoru jsou projednány možnosti 
poskytované služby, zdrojem informací může být informační leták, nabídka služeb, 
fotografie zařízení. Žadatel je seznámen s domácím řádem. 
Dále je projednán Soubor otázek pro žadatele o sociální službu, který definuje 
individuální požadavky žadatele a slouží jako podklad pro sestavení smlouvy. 
Výstupem jednání je zjištění základní sociální anamnézy, míry mobility a 
soběstačnosti, způsob komunikace a požadavků na potřebné pomůcky, individuální 
osobní návyky a očekávání. Z jednání je pořízen záznam sociálního šetření. 
Po sociálním šetření probíhá porada pracovníků DpS (sociální pracovnice, ředitelka, 
vrchní sestra, případně i lékař). Výstupem je výběr jednoho žadatele - budoucího uživatele 
sociální služby. O jednání se zájemcem o službu je po každém kontaktu (osobní, 
telefonický i písemný) proveden krátký záznam do IS. 
Pokud není v možnostech zařízení cíle žadatele naplňovat, není služba pro něj 
vhodná, je žadatel o tomto informován sociálním pracovníkem. Žádost je v takovém 
případě postoupena do evidence zamítnutých žádostí - uložena v kanceláři sociálních 
pracovnic. 
 
ZÁSADY JEDNÁNÍ SE ZÁJEMCEM, ŽADATALEM O POBYTOVOU SLUŽBU 
 Zájemci (žadateli) pracovník vyká, oslovuje ho příjmením nebo odpovídajícím 
titulem. Během jednání zachovává autonomii zájemce (žadatele), nepodceňuje jeho 
schopnosti a nesoudí ho. 
  Komunikace je přizpůsobena potřebám zájemce (žadatele) o službu, především 
jedná – li se o nedoslýchavého, zrakově handicapovaného nebo hůře verbálně 
komunikujícího. 
  Pro průběh jednání je nutné zajistit dostatek času a klidné prostředí bez rušivých 
vlivů. Zájemce (žadatel) má právo na opakování sdělených informací a psaní poznámek.     
 Dostatečná informovanost žadatele je ověřována kladením kontrolních otázek. 
 
Zásady jednání s osobou se sluchovým handicapem 
Jednání probíhá ve vhodném prostředí, kde nejsou žádné další zdroje hluku a dobré 
osvětlení. Se souhlasem žadatele může být přizván tlumočník pro neslyšící. Je 
dodržována vhodná vzdálenost, aby neslyšící při odezírání dobře viděl na pracovníky. 
  Při jednání je potřeba pomalu a dobře artikulovat výslovnost, mluvit dostatečně 
hlasitě a používat neverbální komunikaci. 
 
Zásady jednání s osobou obtížně verbálně komunikující 
Jednání probíhá ve vhodném prostředí, kde nejsou žádné další zdroje hluku a dobré 
osvětlení. Během jednání je nutná vhodná vzdálenost na případné odezírání ze strany 
klienta i pracovníka. V případě neporozumění či nepochopení daného výrazu klient, 
případně pracovník požádá o zopakování. 
 
Zásady jednání s osobou se zrakovým handicapem 
Během jednání je kladen důraz na prostředí bez rušivých vlivů. Klientovi jsou představeny 
přítomné osoby v prostorách jednání a je mu nabídnuta přítomnost další osoby u jednání. 
 
PRAVIDLA PRO VÝBĚR A ODMÍTNUTÍ ŽADATELE 
Pravidla pro výběr nového uživatele   
 V případě uvolnění místa v našem zařízení nabízíme pobytovou sociální službu 
žadateli. Při výběru zohledňujeme současnou sociální situaci žadatele, dále míru potřeby 
poskytované ošetřovatelské péče. 
 
Pravidla pro odmítnutí žadatele 
 Zákon č.108/2006 Sb., o sociálních službách a Vyhláška 505/2006 Sb. stanovuje 
důvody pro neuzavření smlouvy o poskytování sociální služby: 
1. 
Neposkytuje službu, o kterou osoba žádá. 
2. 
Nemá dostatečnou kapacitu k poskytnutí sociální služby, o kterou osoba 
žádá, o tomto je informován písemně a žádost je evidována v pořadníku žadatelů. 
3. 
Zdravotní stav osoby, která žádá o poskytnutí pobytové sociální služby, 
vylučuje poskytnutí sociální služby – to je konzultováno s lékařem/lékařkou Domu pro 
seniory  
3.1. zdravotní stav osoby vyžaduje poskytnutí ústavní péče ve zdravotnickém 
zařízení, 
3.2. osoba není schopna pobytu v zařízení sociálních služeb z důvodu akutní 
infekční nemoci, 
3.3. chování osoby by závažným způsobem narušovalo kolektivní soužití. 
 
 Po doručení Žádosti o poskytnutí pobytové sociální služby je příloha Vyjádření 
lékaře o zdravotním stavu předána vrchní sestře, případně lékaři DpS, který ji posoudí z 
lékařského hlediska a posoudí vhodnost poskytované služby pro žadatele. 
 Žádost poté posoudí ředitelka Domova pro seniory, vrchní sestra a sociální 
pracovnice, kteří rozhodnou o přijetí či nepřijetí žádosti.    
Zájemcům, kteří nemohou být z výše uvedených důvodů přijati do zařízení sociálních 
služeb, je sociální pracovnicí do 30 dnů oznámen důvod zamítnutí žádosti a poskytnuty 
informace o jiných vhodných zařízeních. V evidenci žadatelů a v záznamech IS jednání se 
zájemcem o pobytovou sociální službu je zapsán důvod a datum vyřazení. Na vyžádání 
může být odmítnutá žádost vydána zpět žadateli. 
Sociální pracovnice vede také evidenci veškerých odmítnutých zájemců  
V případě zrušení žádosti (nástup do jiného zařízení, úmrtí) je žádost přeřazena do 
Archivu žadatelů. 
 
SMLOUVA O POSKYTOVÁNÍ SOCIÁLNÍ SLUŽBY        
      Sociální služby jsou uživateli poskytovány na základě uzavřené Smlouvy o 
poskytování sociální služby (dále jen Smlouva). 
Před uzavřením Smlouvy je zájemce o službu jemu srozumitelným způsobem seznámen 
se všemi podmínkami a možnostmi při poskytování této služby. Uzavření Smlouvy 
předchází jednání mezi zájemcem o službu a Domovem, a uzavření Smlouvy je poslední 
fází tohoto jednání. Před uzavřením Smlouvy obdrží zájemce návrh Smlouvy a Domácí 
řád k prostudování. Smlouva se uzavírá podle § 91 zákona č. 108/2006 Sb. o sociálních 
službách § 50 cit. zák. 
PŘÍPRAVA A EVIDENCE UZAVÍRÁNÍ SMLOUVY 
Poskytovatel postupuje při uzavírání smlouvy tak, aby žadatel rozuměl obsahu a účelu 
smlouvy. 
Smlouva o poskytování sociální služby je závazným dokumentem Domova pro všechny 
zaměstnance, kteří uzavírají smlouvu se žadateli. Uzavření Smlouvy je vyústěním jednání 
se zájemcem o sociální službu. Smlouva upravuje individuální požadavky žadatele a 
možnosti Domova při poskytování sociálních služeb.  
Podklady k uzavření Smlouvy zpracovává ředitelka Domova ve spolupráci se sociální 
pracovnicí, jež jednají se zájemcem o službu. Smlouva je platná pouze s podpisem 
ředitelky nebo statutárního zástupce a je opatřena razítkem Domova. Smlouvu svým 
podpisem stvrzuje uživatel služby. V případě, že je žadatel omezen nebo zbaven 
způsobilosti k právním úkonům, podepisuje Smlouvu opatrovník, a to na základě 
pravomocného soudního rozhodnutí. V případě neschopnosti podpisu žadatele podepisuje 
Smlouvu pracovník sociálního odboru místně příslušného Obecního úřadu. 
Smlouva je uzavřena vždy v písemné podobě, ve dvou stejnopisech, jeden výtisk obdrží 
uživatel a jeden zůstává v osobním spise uživatele evidovaného v kanceláři vedení 
Domova. Dále jsou Smlouvy evidovány v elektronické podobě. 
Smlouvu lze měnit na základě dohody mezi uživatelem a poskytovatelem pouze 
písemným Dodatkem. 
3. Popis služby 
a. Naplnění základních činností ze zákona 
Domov uživatelům poskytuje: 
 Celoroční ubytování a stravování  
 Zprostředkování lékařské péče, odborná péče praktického lékaře a lékařů 
specialistů  
 Úklid, praní ložního a osobního prádla, žehlení 
 Ošetřovatelskou péči 
 Podporu či pomoc při zvládání běžných úkonů při osobní hygieně, které uživatel 
sám nezvládá (pomoc při běžných úkonech osobní hygieny, pomoc s celkovou 
hygienou těla, pomoc při péči o vlasy a nehty, pomoc při použití WC) 
 Podporu či pomoc při zvládání běžných úkonů o vlastní osobu, které uživatel sám 
nezvládá (pomoc při oblékání a svlékání včetně speciálních pomůcek, pomoc při 
přesunu na lůžko nebo vozík, pomoc při vstávání z lůžka, ulehání, změna poloh, 
pomoc při podávání jídla a pití, pomoc při prostorové orientaci, samostatném 
pohybu ve vnitřním i vnějším prostoru), 
 Základní sociální poradenství, sociálně terapeutické činnosti, canisterapii, duchovní 
podporu 
 Procvičování k odstraňování či zmírňování motorických handicapů, vzdělávací a 
aktivizační činnosti – volnočasové a zájmové aktivity, pomoc při obnovení kontaktu 
s přirozeným sociálním prostředím 
 Zprostředkovávání kontaktu se společenským prostředím (podpora a pomoc při 
využívání běžně dostupných služeb a informačních zdrojů, pomoc při obnovení 
nebo upevnění kontaktu s rodinou a podpora při dalších aktivitách podporujících 
sociální začleňování osob) 
 Pomoc při uplatňování a prosazování práv, oprávněných zájmů a při obstarávání 
osobních záležitostí (pomoc při komunikaci vedoucí k uplatňování práv a 
oprávněných zájmů), 
 Podpora 
a 
pomoc 
sociální 
pracovnice, 
nepřetržitá 
služba 
odborného 
zdravotnického personálu a pracovníků sociální péče 
 V případě lékařského doporučení zprostředkování rehabilitační péče  
 Zajišťování dalších služeb (kadeřník, holič, pedikúra aj.), 
 Pomoc s vyřizováním osobních záležitostí (úřady, instituce). 
 
           Uživatelům poskytujeme ošetřovatelskou péči, která je v souladu se zákonem o 
soc. službách (108/2006Sb. §49) a prováděcí vyhláškou k zákonu o sociálních službách 
(505/2006Sb. §15). Tato ošetřovatelská péče je poskytována pracovníky sociální péče a 
zdravotnickým personálem. 
           Lékařská péče je v Domově zajišťována smluvním praktickým lékařem, který do 
zařízení pravidelně dojíždí. V případě potřeby je zajišťována lékařská péče formou 
lékařské služby první pomoci či rychlou záchrannou pomoci. Dále do Domova dochází 
pravidelně odborní lékaři (psychiatr, internista, diabetolog, gynekolog, zubní lékař…). 
           Další zprostředkování lékařské péče zajišťuje Domov; dle zdravotního stavu 
uživatele či jeho mobility je zajišťována tato péče služebním vozem Domova nebo 
převozovou službou. 
           Léky uživatelům vydává zdravotnický personál, který dohlíží na řádné užívání léků 
a dodržování pokynů lékaře. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla pro poskytování služby jsou podrobně popsána v Domácím řádu a ve Smlouvě.  
Uživatelé sociálních služeb v Domově jsou s Domácím řádem seznámeni ještě před 
uzavřením Smlouvy o poskytování sociálních služeb. Domácí řád pozbývá pro uživatele 
účinnosti dnem pozbytí platnosti Smlouvy. 
Pravidla vycházejí z principů zachování individuální péče o uživatele a zachování jeho 
důstojnosti. Pravidla kladou důraz na dodržování základních lidských práv a svobod, 
ostatních práv podle právního řádu České republiky a dokumentů, kterými je Česká 
republika vázána. 
Tyto dokumenty stanovují základní pravidla při poskytování služeb, podpory a péče 
v rámci naplňování základního principu a cílů organizace, kde jsou zejména řešeny otázky 
evidence uchazečů, podmínky uzavření Smlouvy, podmínky nástupu a pravidla pobytu, 
ubytování, stravování, hygieny, zdravotní a ošetřovatelské péče, úschovy cenných a 
jiných věcí, stížnosti a připomínky, podávání informací, návštěvy v Domově, dobu klidu 
v Domově, pobyt uživatelů mimo Domov, poštovní zásilky, výplaty důchodů, úhrady, 
aktivizační, kulturní, společenské činnosti, dobrovolnickou činnost, bezpečnost a 
zachování bezpečnostních předpisů a požární ochrany, odpovědnosti uživatelů za škody, 
přijímání darů, opatření při porušování pravidel, kontakty a přehled služeb. 
 
c. Metody práce, plánování služby 
Metody poskytování služeb – jakými způsoby chceme cílů dosáhnout 
 
Domov využívá k dosahování stanovených cílů tyto způsoby práce: 
 Koordinovaná organizace činností pracovního kolektivu Domova (provázanost 
všech činností zaměřená na individualitu uživatele v návaznosti na jeho potřeby). 
 Uplatnění zkušeností a profesionality a týmové práce uvnitř organizace (součinnost 
sociálních 
pracovníků 
s fyzioterapií, 
pracovníky 
aktivizačních 
činností, 
zdravotnickými pracovníky a hlavně s pracovníky v sociálních službách - klíčovými 
pracovníky) vedoucích k rozvoji schopností a soběstačnosti uživatele při zachování 
jeho individuality. 
 Využívání externích pracovníků (odborní lektoři, supervize, spolupracující 
organizace). 
 Zavádění sítě dobrovolníků z řad veřejnosti 
 
Nástroje k poskytování služeb – jakými prostředky chceme poslání naplnit 
 Výtvarné a ruční práce (výroba sezónních výzdob veřejných i obytných prostor 
Domova) 
 Používání běžného technického vybavení (rádio, televize, varná konvice, 
mikrovlnná trouba….) 
 Péče o domácnost a hygienu (vedení k pořádku na pokojích a samostatnosti 
při péči o vlastní osobu) 
 Účast na kulturních akcích (Kácení máje.) 
 Organizace kulturních vystoupení žáků z umělecké školy a žáčků z mateřské školy 
z našeho regionu 
 Pořádání oslav narozenin uživatelů společně s ostatními uživateli 
 Prostředky pro relaxaci (hudba, video, kniha…) 
 
Ochrana uživatelů služeb před předsudky a stigmatizací 
Zachovávejme důsledně mlčenlivost o svých uživatelích. Jakékoliv zmínky o konkrétním 
uživateli nebo dokonce zveřejňování se může dít jen s jeho výslovným souhlasem;  
stačí ústní souhlas - pokud nejde o důvěrné údaje; je třeba písemný souhlas - pokud jde o 
údaje podléhající ochraně dat. Nedodržet mlčenlivost je velmi snadné – někdy jen 
nemůžeme unést problémy, které v práci máme, jindy je dění tam natolik senzační, že se 
o to prostě „musíme“ podělit. Ale slova neopatrně vypuštěná mohou mít velmi neblahý 
dopad na všechny, jichž se týkala….. Mluvme mezi sebou o uživatelích s úctou a 
korektním jazykem, úroveň naší komunikace ovlivňuje zpětně úroveň našeho chování. 
Tým musí být připraven tak, aby byl schopen poskytovat uživatelům odpovídající podporu 
v případech, kdy se k nim blízké okolí či někdo z veřejnosti chová přezíravě. Ani jedna 
sociální služba není s to odstranit všechny hranice, které mají její uživatelé kvůli postižení, 
třeba že je může hodně kompenzovat. Může však hodně napomoci tomu, aby se 
společnost mohla s těmito lidmi seznámit, a tím se k nim přiblížit. Taková přiblížení a 
poznání je proti stigmatizaci tím nejlepším lékem. 
 
Snahou Domu pro seniory Uničov je odstranění jakýchkoliv projevů předsudků a 
stigmatizace uživatelů ze strany veřejnosti. V tomto úsilí se budeme řídit následujícími 
zásadami: 
 Zvyšovat informovanost veřejnosti o činnosti Domova v zájmu posílení pozitivního 
přístupu k uživatelům (internetové stránky, propagační materiály). 
 Profesionální vystupování pracovníků v sociálních službách i na veřejnosti, chování 
vystupování, volba slova a způsob jednání. 
 Vytvářet podmínky pro uživatele, aby se mohli začleňovat do společenského života 
i mimo Domov 
 Respektování odlišnosti uživatele a zaujetí postoje k němu jako k jiným lidem. 
 Vytvářet pozitivní náhled na uživatele služby, hledání jeho silných stránek, 
nestigmatizovat uživatele psychiatrickou či zdravotní diagnózou, prevence 
vytváření pocitu soucitu a představy závislosti uživatele na poskytované službě. 
 
Z daných zásad v praxi vyplývá: 
 Otevřenost zařízení pro občany i mimo uživatele Domova (zábavy, kulturní akce, 
mše…) 
 Odstranění stigmatizující označení oděvů – personál nemá předepsané pracovní 
oblečení  
 Doprovod uživatelů – dle jejich přání – pracovníky oblečenými v civilním oděvu 
 Vzájemné oslovování mezi uživatelem a zaměstnancem 
 Nepoužívání hanlivých označení uživatelů (dementní, ležák…) 
 Udržování čistoty a upravenosti ošacení u uživatelů 
 Udržování sociálních kontaktů 
 Umožnění návštěvy obchodů, restaurace či kulturního podniku 
 Pořádání jarmarků, dnů otevřených dveří 
 Používání hlavní jídelny a společenské místnosti i pro veřejnost 
 Veřejné schůze uživatelů se zaměstnanci 
 Vytvořit maximální prostor pro návštěvy 
 Pozvání k vystoupení uměleckých, dětských či dospělých souborů 
 Prezentace zařízení v tisku, na internetu (nástěnka ve městě, prezentace 
v regionálních i celostátních masmédiích, pravidelná aktualizace na webových 
stránkách) 
 Vytvoření sítě dobrovolníků 
 Vzdělávání pracovníků v oblasti prevence předsudků 
 
 
d. Pravidla pro vyřizování stížností 
Každý uživatel našich služeb má právo na vyjádření svého názoru na službu nebo 
její průběh.  
Každý uživatel Domu pro seniory má právo podat stížnost. Uživatelé jsou 
informováni o možnosti podání stížnosti na kvalitu nebo způsob poskytované služby a jsou 
seznámeni se způsobem, jakým je možné podat stížnost a kdo ji bude vyřizovat. O 
postupu vyřizování stížnosti jsou obeznámeni i pracovníci zařízení.  
 
STÍŽNOST    
Za stížnost je považována nespokojenost uživatele nebo jiné osoby s kvalitou nebo 
způsobem poskytování sociální služby. Jde o dosažení nápravy kritizovaného stavu 
poskytované služby. Stížností se rozumí především takové podání uživatele nebo jeho 
zástupce, kdy se uživatel domáhá svých práv a zájmů, nebo ve kterém je vytýkána 
nesprávná činnost vedení a zaměstnanců vůči uživateli. 
Stížností se rozumí i opakovaně neřešená žádost. 
 
PODNĚT 
Podnět je podaný návrh, který vede ke zlepšení kvality služby nebo života v 
zařízení. Podaný návrh může být řešen ústně s uživatelem nebo pracovníky zařízení, 
případně je projednán na poradě zaměstnanců.  
 
PŘIPOMÍNKA  
Připomínkou se rozumí upozornění na méně závažná pochybení poskytované péče 
nebo chování pracovníků zařízení. Opakovaná připomínka se může stát stížností, a to v 
případě kdy pracovník na připomínky nereagoval a odmítl je řešit.  
Podnět či připomínka jsou brány jako doporučení či upozornění na průběh 
poskytované služby. Mají směřovat ke zlepšení kvality či změně poskytované sociální 
služby. Mohou sloužit i jako návaznost na Standard č.15. Podněty i připomínky jsou 
řešeny ústně. 
 
FORMA PODÁNÍ STÍŽNOSTI 
Všichni uživatelé našich služeb si mohou stěžovat na kvalitu služeb nebo na 
způsob jejich poskytování, aniž by tím byli jakýmkoli způsobem ohroženi. Podněty, 
stížnosti a připomínky může uplatnit kterýkoliv uživatel Domova osobně, nebo 
prostřednictvím opatrovníka, klíčového pracovníka, blízké osoby, jiného uživatele nebo 
zaměstnance, kterému důvěřuje nebo prostřednictvím rodinného příslušníka. 
Stížnost může podat i kterýkoliv pracovník Domova. 
 
Ústní stížnost může být sdělena: 
- osobně  
- telefonicky 585 000 282 
 
Písemnou nebo anonymní stížnost může stěžovatel předat: 
- osobně 
pracovníkům 
Domova 
(kteří 
postoupí 
stížnost 
svému 
přímému 
nadřízenému) 
- poslat poštou na adresu: 
Dům pro seniory Uničov s.r.o. 
Dolní Sukolom 1106 
783 91 Uničov 
- e-mailem na adresu: domovunicov@seznam.cz 
- vhozením do schránky umístěné ve vstupní části (u výtahu) a v 1.patře Domova 
 
Pokud je záležitost vyřešena při ústním jednání a uživatel s touto nápravou 
souhlasí, taková stížnost je označena jako podnět či připomínka a písemný záznam se 
neprovádí. 
 
Stížnost může podat každý uživatel bez ohledu na způsob komunikace: 
a) 
stěžovatel napíše stížnost sám nebo prostřednictvím pracovníka, kterého si 
sám určí. Ten se musí kontrolními otázkami ujišťovat, že stížnosti správně porozuměl. 
b) 
u nekomunikujících uživatelů je nutná spolupráce pracovníků, kteří pozorují 
uživatele a jeho opakované stupňující se projevy nelibosti v určitých situacích.  
c) 
telefonicky podanou stížnost sepíše pracovník, který stížnost přijme. 
CHCI SI STĚŽOVAT: 
NA KOHO 
KOMU 
NA UŽIVATELE 
SOCIÁLNÍ PRACOVNICE NEBO 
ŘEDITELKA 
NA PRACOVNÍKA, OSTATNÍ 
ZAMĚSTNANCE 
SOCIÁLNÍ PRACOVNICE NEBO 
ŘEDITELKA NEBO VRCHNÍ SESTRA 
NA SOCIÁLNÍ PRACOVNICI 
ŘEDITELKA 
NA ŘEDITELKU, JEDNATELKU 
KANCELÁŘ VEŘEJNÉHO OCHRÁNCE 
PRÁV 
NA CO 
 
KVALITA POSKYTOVANÉ SLUŽBY 
SOCIÁLNÍ PRACOVNICE NEBO 
ŘEDITELKA 
PRŮBĚH POSKYTOVANÉ SLUŽBY 
SOCIÁLNÍ PRACOVNICE NEBO 
ŘEDITELKA 
EVIDENCE A VYŘIZOVÁNÍ STÍŽNOSTÍ 
Všechny stížnosti se evidují, zaznamenávají do formuláře Evidence stížností a jsou 
uloženy v kanceláři vedení Domova. 
Termín pro vyřízení stížnosti je maximálně 30 dní. V průběhu řešení stížností nesmí 
být ohrožena lidská práva, ochrana osobních údajů a soukromí.  
Stížnost je po vyzvednutí ze schránky stížností (schránka je vybírána 1x týdně 
ředitelkou zařízení nebo sociální pracovnicí), sdělení nebo doručení poštou či e-mailem 
zaznamenána do Evidence stížností 
Ředitelka zařízení prošetří skutečnosti uvedené ve stížnosti a případně pověří 
odpovědného pracovníka (sociální pracovnici nebo vrchní sestru) k jejímu vyřízení. Při 
řešení stížnosti je vyslyšen stěžovatel a osoby, proti kterým může být stížnost směřována. 
Situace je řešena individuálně podle povahy a závažnosti stížnosti, nestranně a 
objektivně.  
Stížnost se považuje za vyřízenou, pokud po jejím prošetření došlo k zavedení 
opatření, která jsou potřebná pro odstranění zjištěných závad. Stěžovatel je o tomto 
informován, a to i v případě, pokud byla stížnost shledána neoprávněnou.  
Anonymní stížnosti jsou řešeny stejným způsobem, vyrozumění je následně 
uveřejněno na nástěnkách Domu pro seniory. 
Prokáže- li se provinění konkrétního zaměstnance, postupuje se dle pracovního 
řádu a zákoníku práce, tato informace nebude zveřejněna.  
Zaměstnanci jsou seznamováni na pravidelných poradách s poznatky, které z 
podaných stížností vyplívají. 
V případě opakující se stížnosti, je ředitelka Domu pro seniory povinná znovu 
stížnost prošetřit. Pokud opakovaná stížnost neobsahuje nové skutečnosti, dále se 
neprošetřuje a stěžovatel je o tomto informován. 
Poskytovatel dbá na vytváření prostředí, ve kterém se uživatelé nebojí vyjadřovat 
své podněty, připomínky a stížnosti. 
Stěžovatel má právo se odvolat a požádat o prošetření postupu při vyřizování 
stížnosti nezávislý orgán: 
-  Český helsinský výbor: Jelení 199/5, 118 00 Praha 1, tel. č.: 257 221 142 
-  Kancelář veřejného ochránce práv: Údolní 39, 602 00 Brno, tel. č.: 542 542 888 
-  Krajský úřad Olomouckého kraje: Odbor sociálních věcí, Jeremenkova 40b, 779 
11 Olomouc, tel. č.: 585 508 220 
-  Linka seniorů tel. č.: 800 200 007 je anonymní a bezplatná telefonická služba pro 
seniory, osoby o seniory pečující a osoby v krizi  
nebo na jakoukoli národní či mezinárodní organizaci sledující dodržování lidských práv 
 
Vyhodnocování stížností vede k průběžnému zvyšování kvality poskytovaných 
služeb. 
e. Pravidla pro ukončení služby 
1. 
Smlouva může být ukončena:  
 a/ písemnou dohodou stran o ukončení této smlouvy ke sjednanému termínu. 
 b/ písemnou výpovědí jedné ze stran, a to z důvodu a za podmínek stanovených níže  v 
odst. 3. 4. 5. 6. Výpovědní lhůta činí 1 měsíc a počíná běžet prvním dne    kalendářního 
měsíce následujícího po kalendářním měsíci, v němž byla tato          výpověď doručena 
druhé smluvní straně. 
2. 
Ke dni ukončení pobytu, z výše uvedených důvodů, je uživatel povinen uhradit 
poskytovateli veškeré vzniklé nedoplatky spojené s pobytem. 
3. 
Uživatel může smlouvu vypovědět písemnou výpovědí bez udání důvodů. 
4. 
Poskytovatel může smlouvu vypovědět pouze z těchto důvodů: 
a/ jestliže uživatel hrubě porušuje své povinnosti vyplývající ze smlouvy. Za hrubé 
porušení smlouvy se považuje zejména nezaplacení úhrady za ubytování, stravu a 
fakultativní služby. 
b/ jestliže uživatel i po opětovném napomenutí hrubě poruší povinnosti, které pro něj 
vyplývají z Domácího řádu Domu pro seniory a z uzavřené Smlouvy o poskytnutí služby 
/za hrubý způsob narušení soužití je považováno zejména napadení jiného uživatele nebo 
pracovníka poskytovatele, krádež, verbální agresivita vyšší intenzity, vyhrožování 
fyzickým napadením, které může vzbudit obavy u jiného uživatele nebo u pracovníka 
poskytovatele/. 
5. 
Smlouvu lze vypovědět, pokud poskytovatel nebude nadále poskytovat sociální 
službu, která je předmětem uzavřené smlouvy o poskytnutí sociální služby. 
6. 
Smlouvu lze vypovědět, pokud prokazatelně došlo k takovým změnám zdravotního 
stavu uživatele, které vylučují poskytnutí sociální služby. 
 
f. Úhrady za služby, spoluúčast osoby blízké na úhradě 
Úhrada za poskytované služby je stanovena v souladu s příslušnými ustanoveními zákona 
č. 108/2006 Sb., o sociálních službách, v platném znění a prováděcí vyhláškou č. 
505/2006 Sb., kterou se provádějí některá ustanovení zákona o sociálních službách, v 
platném znění. 
Úhrada za ubytování a stravování je uvedena na webových stránkách Domova: 
http://www.domov-unicov.cz/uhrady/ 
Uživatel je povinen zaplatit za poskytování péče za kalendářní měsíc částku ve výši 
přiznaného příspěvku na péči podle ust. § 73 odst. 4 písm. a) zákona.  
Úhradu za pobyt bude uživatel provádět: 
a) bude odečtena z důchodu uživatele, pokud jeho důchod chodí na účet 
poskytovatele formou hromadného výplatního seznamu ČSSZ 
b) bezhotovostně příkazem z účtu uživatele na účet Domova  
c) v hotovosti do pokladny poskytovatele 
Úhrada léků, regulačních poplatků a odebraných fakultativních a navazujících služeb bude  
vyúčtována dle skutečně odebraných služeb, poplatků a úhrad. 
 
Pokud by uživateli po zaplacení úhrady za ubytování a stravu za kalendářní měsíc 
nezůstala částka ve výši alespoň 15 %, byl uživatel  informován, že poskytovatel se dle 
ustanovení § 71 odst.3 zákona o sociálních službách č. 108/2006 Sb může dohodnou 
s osobou blízkou na spoluúčasti na úhradě nákladů, pokud uživatel nemá příjem nebo 
jeho příjem nepostačuje na úhradu nákladů. 
Přeplatky na úhradách za poskytované služby je poskytovatel povinen vyúčtovat a předat 
nejpozději do konce kalendářního měsíce následujícího po měsíci, za nějž přeplatek 
vznikl. 
g. Další doplňující informace 
Domov pro seniory je soukromým pobytovým sociálním zařízením. 
Název zařízení: 
Dům pro seniory Uničov s.r.o. 
Adresa: 
 
Dolní Sukolom 1106, 783 91 Uničov 
IČ: 
 
 
28633342 
Registrační číslo     8256894 
Telefonní spojení: 585 000 282 – kancelář Domova 
 
 
 
734 598 301 – ředitel Domova 
                                731 197 820 – jednatel Domova 
                                604 698 021 – sociální pracovnice 
                                734 819 339 – vrchní sestra 
 
 
E.mail: 
 
domovunicov@seznam.cz 
Web:  
           www.domov-unicov.cz 
V souladu se zákonem č. 108/2006 Sb., o sociálních službách má Domov registrovanou 
službu „Domovy pro seniory“ pod identifikátorem 8256894, která mu byla dne 28.12.2010 
udělena Krajským úřadem Olomouckého kraje. Dále je Domov Městem Uničov zařazen do 
Komunitního plánu sociálních služeb Uničovska 
Provoz Domova pro seniory se řídí zákonem č. 108/2006 Sb., vyhláškou č. 505/2006 Sb. 
ve znění pozdějších platných předpisů a dle obecně platných předpisů. 
4. Fakultativní služby (jsou-li poskytovány) 
Podle zákona č. 108/2006 Sb. o sociálních službách § 35 odst. 4, mohou být uživateli 
kromě základních činností poskytovány nebo zprostředkovány fakultativní a další 
navazující služby, které hradí z vlastních prostředků a v jejich plné výši.  
Fakultativní a další navazující služby jsou sjednávány individuálně s každým uživatelem. 
5. Prostory, materiální a technické vybavení (bezbariérovost) 
Dům pro seniory Uničov s.r.o. se nachází v obci Dolní Sukolom, vzdálené cca 1 km od 
města Uničov. 
Domov pro seniory (dále DS) je jednopatrová novostavba s bezbariérovými přístupy, 
zkolaudovaná v září roku 2010. Jde o soukromé zařízení, jemuž byla Olomouckým krajem 
dne 28.12.2010 udělena registrace pro provoz sociální služby.  
Celý areál je na klidném místě, mimo hlavní silnici.  
DS je stavěn do písmen U, v jehož středových částí jsou vydlážděná nádvoří sloužící k 
posezení a různým společenským aktivitám. 
Kapacita DS je 62 míst, je rozdělen na čtyři ošetřovatelské jednotky (A,B přízemí, C,D 
1.patro) Uživatelé jsou ubytováni ve 3 jednolůžkových, 22 dvoulůžkových a 5 trojlůžkových 
pokojích. Propojení přízemí s 1. patrem zajišťují 2 schodiště a osobní výtah. 
 
1.patro slouží pro mobilnější uživatele. Pokoje jsou standardně vybaveny 
(polohovací postel, skříň, noční stolek, stůl, židle, police, lampička, případně křeslo). 
Každý pokoj má vlastní koupelnu a sociální zařízení.  
Přízemí - je uzpůsobeno pro imobilní uživatele. Pokoje jsou prostornější a jsou taktéž 
vybaveny standardním nábytkem a zařízením (polohovací postel, skříň, noční stolek s 
výklopnou jídelní deskou, stůl, židle, police, lampička, případně křeslo).  
           U každého lůžka je signalizace, kterou mohou uživatelé komunikovat s 
personálem. Nad vstupními dveřmi do pokojů je signalizační světlo, které informuje o 
přítomnosti personálu (zelené světlo, případně o požadavku klienta (červené světlo). 
Ve všech pokojích jsou přípojky na televize.  
Místnosti a prostory používané uživateli i zaměstnanci Domova jsou dostatečně osvětleny 
přírodním či umělým světlem tak, aby nebyla ohrožena jejich bezpečnost. V době nočního 
klidu jsou osvětleny tlumenými světly. Po chodbách je též zabudováno nouzové osvětlení 
pro případ přerušení dodávky el.proudu.  
Dále se v Domově nachází kuchyň, prostorná jídelna spojená se společenskou místností, 
kde je umístěna velkoplošná televize a knihovna. Knihovna je také v odpočinkovém 
koutku s kuchyňkou v 1. patře. 
          V administrativní části budovy je kancelář ředitele Domova, sociální pracovnice a 
pracovníka údržby. Součástí zařízení je i budova technického zázemí a kotelna. 
          V Domově není dovoleno přechovávat zvířata, nebezpečné chemikálie, topná 
tělesa, hygienicky závadné předměty a používat otevřený oheň (např. svíčky).  
            Kouření v budově je zakázáno.  
            Vstupní části a společné prostory (jídelna, chodby) jsou monitorovány kamerovým 
systémem. Záběry slouží výlučně na ochranu majetku a odhalení trestné činnosti. Jsou 
pořizovány bez zvukového záznamu. Možnost zhlédnutí je v pravomoci ředitele a 
jednatelky Domu pro seniory. Provozovatel kamerového systému byl proškolen a poučen 
v souladu se zákonem č. 101/2000Sb. 
 
 
 
 
Platnost ode dne: 
 
Zpracoval: Kateřina Bruštíková 
Dne: 12.2.2024 
 
