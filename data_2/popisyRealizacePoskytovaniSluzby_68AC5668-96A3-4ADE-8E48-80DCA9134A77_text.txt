1 
 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
 
Platnost od: 1. 1. 2023 
 
Název poskytovatele 
Sociální služby Libina, příspěvková organizace 
Název služby 
Domov pro seniory 
§ 
49 
Působnost služby 
dle zařízení 
1. Veřejný závazek 
a. Poslání  
Posláním sociální služby Domova pro seniory je zajištění potřebné péče a podpory 
uživatelům, které vedou k zachování jejich soběstačnosti a začlenění se do kolektivního 
soužití, popřípadě k návratu do běžného života. 
 
b. Cíle 
Dlouhodobý cíl: 
Cílem je umožnit seniorům v nepříznivé sociální situaci, kteří vyžadují pomoc jiné fyzické 
osoby, využít našich služeb. A to pro zachování a rozvíjení kvality jejich života, dle jejich 
individuálních možností a schopností. 
 
c. Cílová skupina (okruh osob, pro které je služba určena a pro které určena není) 
 Osoby se sníženou soběstačností vyžadující pomoc jiné fyzické osoby. 
- senioři 
- osoby s chronickým onemocněním 
Věková struktura cílové skupiny: 
 mladší senioři (60 – 80 let) 
 starší senioři (nad 80 let) 
 
d. Zásady poskytování sociální služby 
Uživatelům poskytovat takovou podporu, která umožňuje co nejdelší udržení stávající 
úrovně jejich soběstačnosti. Zaměstnanci akceptují intimitu a soukromí uživatelů, při práci 
s uživateli uplatňují empatický přístup a flexibilitu poskytovaných služeb.  
V kolektivu zaměstnanců je rozvíjena týmová spolupráce se zapojením externích 
odborných pracovníků např. lékař, psycholog, psychoterapeut. 
2. Jednání se zájemcem o službu, vstup uživatele do služby 
Se zájemcem o službu jedná sociální pracovnice. Jednání má 4 základní fáze: 
Fáze 1 – informativní – zájemce je seznámen s podrobnostmi poskytované sociální 
služby, se všemi právy, povinnostmi a podmínkami. 
Fáze 2 – posuzovací – v případě, že si zájemce podá žádost o poskytnutí soc. služby, 
stanovená pracovní skupina na základě dostupných informací a provedeného sociálního 
šetření posoudí, zda žadatel je či není osobou, která spadá do cílové skupiny, posoudí 
také jeho nepříznivou sociální situaci a zdravotní stav. Na základě posouzení a žadatelem 
vyjádřeného zájmu je žádost žadatele zařazena do pořadníku, a to podle počtu získaných 
bodů. 
 
 
2 
 
Fáze 3 -  ověřovací – před podpisem Smlouvy o poskytování sociální služby (dále jen 
„smlouva“) dochází k sociálnímu šetření v místě bydliště zájemce nebo v místě jeho 
současného pobytu, kde se ověřuje, zda zájemce i nadále spadá do cílové skupiny, včetně 
toho, zda je poskytovatel schopen vyhovět jeho požadavkům a očekáváním. 
Fáze 4 – smluvní – v této fázi dochází k podpisu smlouvy a zájemce se stává uživatelem 
sociální služby. 
 
Veškeré informace jsou předávány srozumitelnou formou, ve zvlášť specifických případech 
používáme také alternativní formy komunikace, např. zvětšený nebo jinak upravený text, 
doplňující fotografie a jiné. 
 
3. Popis služby 
a. Naplnění základních činností na základě vyhlášky č. 505/2006 Sb. 
Sociální služby Libina nabízí tyto základní činnosti: 
 
1. ubytování 
 - celoroční pobyt na 1, 2 a 3 lůžkovém pokoji 
 - úklid pokojů i všech společných prostor  
 - praní, žehlení a drobné opravy ložního a osobního prádla a ošacení 
 
 
2. strava 
        - zajišťujeme celodenní stravu odpovídající věku, zásadám správné životosprávy  
s ohledem k dietnímu režimu, a to pětkrát denně /snídaně, svačina, oběd, 
svačina, večeře, u diabetiků na inzulinu druhá večeře/. 
 
 
3. poskytnutí podmínek a pomoci při osobní hygieně 
              - pomoc při úkonech osobní hygieny- hygiena u lůžka, celková koupel 
              - pomoc při základní péči o vlasy a nehty 
              - pomoc při užívání WC – dopomoc při přesunu na klozetové křeslo,  
                doprovod na WC, dohled nad hygienou 
 
 
4. poskytnutí pomoci při zvládání běžných úkonů péče o vlastní osobu     
      - pomoc při oblékání a svlékání včetně speciálních pomůcek 
      - pomoc při vstávání z lůžka, ulehání, změně polohy  
      - pomoc při přesunu na lůžko nebo inv. vozík 
      - pomoc při podávání jídla a pití 
      - pomoc při prostorové orientaci a samostatném pohybu ve vnitřním i vnějším 
prostoru 
  
 
5. zprostředkování kontaktu se společenským prostředím 
   - podpora a pomoc při využívání běžně dostupných služeb (např. klub seniorů, 
kadeřník, pedikérka) a informačních zdrojů (TV, rádio, denní tisk) 
   - pomoc při upevnění nebo obnovení kontaktu s rodinnými příslušníky a blízkými 
přáteli a při dalších aktivitách podporujících sociální začleňování 
 
 
6. sociálně terapeutické činnosti 
- individuální a skupinové činnosti, jejichž cílem je rozvoj nebo udržení osobních a 
sociálních schopností a dovedností (např. percepčně – motorická terapie, bazální 
stimulace, fyzioterapie, aktivity s prvky muzikoterapie) 
3 
 
 
7. aktivizační činnosti 
- volnočasové a zájmové aktivity s respektem ke zvyklostem a návykům (např. 
oslava narozenin, vánočních svátků, Mikuláš, Den matek, výlety) 
- nácvik a upevňování motorických, psychických a sociálních schopností a 
dovedností (např. keramická dílna, rukodělná výroba, čtenářský kroužek,  
trénink paměti, relaxační a kondiční cvičení) 
- pomoc při obnovení nebo upevnění kontaktu s přirozeným sociálním prostředím  
 
8. pomoc při uplatňování práv, zájmů a obstarávání osobních záležitostí 
- pomoc při komunikaci vedoucí k uplatňování práv a oprávněných zájmů (např. 
pomoc a podpora při komunikaci s bankovními úřady, státními institucemi, dále 
vyřizování stížností souvisejících s poskytováním sociální služby, pomoc při 
zajištění nákupů, vyřizování poplatků a průkazů, pomoc při komunikaci vedoucí  
  k zajištění odborné lékařské a terapeutické péče) 
 
 
 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
Pravidla, kterými se řídí chod organizace, jsou obsažena: 
 v Domácím řádu 
 ve Smlouvě o poskytnutí sociální služby 
 v interních předpisech 
S těmito pravidly je zájemce seznámen ještě před podpisem smlouvy. 
 
 
c. Metody práce, plánování služby 
Metody, které využíváme při práci s uživateli služby, je metoda individuální práce – 
zejména 
sociální 
poradenství, 
reminiscenční 
setkávání, 
individuální 
rozhovory 
s uživatelem, dále je to metoda skupinové práce – zde se jedná zejména o skupinové 
„vzpomínkové terapie“, ergoterapie, skupinové aktivity – zpívání, sledování filmů, trénink 
paměti a kognitivních funkcí, apod. 
Tvorba individuálních plánů uživatelů je založena na týmové spolupráci (uživatel, rodina, 
klíčový pracovník, zdravotní a ošetřující personál, sociální pracovník, fyzioterapeut). Každý 
uživatel má klíčového pracovníka, který odpovídá za plánování a průběh služby. 
Individuální plány jsou s uživateli pravidelně vyhodnocovány. 
 
 
 
 
 
 
 
 
 
 
 
 
 
 
 
 
 
 
4 
 
d. Pravidla pro vyřizování stížností 
Problematiku vyřizování stížností řeší Standard č. 7. Uživatelé jsou o postupu podávání a 
vyřizování stížností informováni při nástupu do zařízení. Stížnosti mohou být podávány 
ústní i písemnou formou, s podpisem či anonymně, dále také prostřednictvím osoby, 
kterou si uživatel sám zvolí. Písemné stížnosti mohou být vhozeny do schránek přání a 
stížností, které jsou umístěny v prvním patře a v přízemí hlavní budovy. Další schránka je 
umístěna na chodbě v přízemí velkého domku. Všechny stížnosti jsou evidovány u ředitele 
organizace a řešeny do 30-ti dnů od doručení. O výsledku prošetření stížnosti je stěžovatel 
vždy písemně vyrozuměn. Jedná-li se o anonymní stížnost, je výsledek šetření po dobu 
jednoho měsíce vyvěšen na nástěnce, která je umístěna vedle schránek přání a stížností. 
Stane-li se, že stěžovatel není spokojen s výsledkem vyřešení stížnosti, může se obrátit na 
nadřízený orgán (Olomoucký kraj, MPSV) nebo jinou instituci zabývající se dodržováním 
lidských práv (veřejný ochránce práv). 
 
Olomoucký kraj, Jeremenkova 40a, Olomouc, 779 00,  
e-mail: posta@olkraj.cz, tel. 585 508 219;  
 
MPSV, Na Poříčním právu 1/376, 128 00, Praha 2,  
e-mail: posta@mpsv.cz, tel. +420 224 918 391 
 
Veřejný ochránce práv, Údolní 39, Brno, 602 00,  
e-mail:podatelna@ochrance.cz, tel. +420 542 542 111; 
 
 
e. Pravidla pro ukončení služby 
Sociální služba je poskytována vždy na základě smluvního vztahu, který může zaniknout 
písemnou dohodou, písemnou výpovědí nebo úmrtím uživatele.  
Poskytovatel soc. služby může vypovědět smlouvu pouze z důvodů uvedených ve 
Smlouvě o poskytování sociální služby. 
Těmito důvody jsou: 
a/ jestliže uživatel i po opětovném ústním a písemném napomenutí vědomě poruší Domácí 
řád SS Libina.  
b/ jestliže uživatel hrubě porušuje své povinnosti vyplývající ze smlouvy. Za hrubé porušení 
smlouvy se považuje zejména: 
 
pokud vědomě zamlčí výši příjmů nebo jejich změny 
 
pokud odmítá zaplatit úhradu dle smlouvy 
Uživatel může smlouvu vypovědět bez udání důvodů.  
Výpovědní lhůta pro případy uvedené v odst. 4 a 5 činí 1 měsíc a počíná běžet prvním 
dnem kalendářního měsíce následujícího po kalendářním měsíci, v němž byla tato 
výpověď doručena. 
 
 
f. Úhrady za služby, spoluúčast osoby blízké na úhradě 
Maximální výše úhrady je stanovena vyhláškou č. 505/2006 Sb., kterou se provádějí 
některá ustanovení zákona o sociálních službách. Výše úhrady za ubytování a stravu je 
uvedena ve smlouvě. Uživatel má zákonný nárok na 15% ze svého měsíčního příjmu. 
Nezůstane-li uživateli po zaplacení úhrady za pobyt a stravu tato částka, je smluvně 
dohodnuta úhrada snížená. V tomto případě je možné dohodnout se s osobou blízkou 
(případně jinou fyzickou nebo právnickou osobou) na spoluúčasti při platbě za 
poskytované soc. služby. Úhrada za poskytnutou péči je rovna výši přiznaného příspěvku 
na péči. 
Celková výše úhrady za poskytované služby je uvedena v ceníku. Ceník je veřejně 
dostupný na webových stránkách zařízení (www.ddlibina.cz) nebo u sociálních pracovnic. 
 
 
 
 
5 
 
g. Další doplňující informace 
Mezi další služby, které jsou uživatelům nabízeny zprostředkovaně, patří: 
 pedikúra, kadeřník 
 bohoslužba, canisterapie 
 praktický lékař, psychiatr, psycholog. 
 
4. Fakultativní služby (jsou-li poskytovány) 
 
5. Prostory, materiální a technické vybavení (bezbariérovost) 
Kapacita domova pro seniory je 21 míst: 
přízemí hlavní budovy – 13 míst 
objekt malého domku – 8 míst 
 
Pokoje jsou vybaveny standardně – postel, noční stolek, židle, jídelní stůl, šatní skříň, 
police, umyvadlo, TV přípojka, uživatelé si pokoj mohou dovybavit drobnými upomínkovými 
předměty (obrázky, fotky, květiny, apod.) 
 
Společné prostory - Hlavní budova – přízemí 
 
jídelna pro klienty, která zároveň slouží i jako společenská místnost - v jídelně je 
televize, lednice, varná konvice, šálky na kávu, malá kuchyňská linka. 
 
Spojovací chodbička – vybavena 3 sklápěcími židlemi 
 hygienické zařízení – dvě koupelny, 6xWC pro klienty, 2xWC pro personál.  
 
Společné prostory – Malý domek 
 bezbariérové přízemí vybavené zdvižnou plošinou, 1xWC pro personál, 1x WC pro 
klienty, 1x koupelna, 1x jídelna pro klienty, která zároveň slouží i jako společenská 
místnost – v jídelně je televize, varná konvice, šálky na kávu, lednice 
 
Uživatelé mohou také využívat areál přilehlého parku s keramickou dílnou a kavárnou. 
 
 
 
Zpracoval: kolektiv Sociálních služeb Libina 
Schválil: Mgr. Vlasta Tomsová 
Dne: 11. 7. 2022 
 
