         Domov seniorů Břeclav, příspěvková organizace, Na Pěšině 2842/13,  
     
 
 
 
690 03 Břeclav 
 
POPIS REALIZACE SLUŽBY – DOMOV PRO SENIORY 
1) Cíle, zásady, cílová skupina, poslání 
Cíle: 
• klient žije důstojným způsobem života s ohledem na své potřeby 
• klient má zajištěnu nepřetržitou podporu, pomoc a péči s ohledem na jeho aktuální 
potřeby a zdravotní stav 
Zásady: 
• zásada zachování důstojnosti 
• zásada individuálního přístupu 
Cílovou skupinu tvoří osoby starší 60 let, které jsou z důvodu věku nebo zdravotního stavu: 
• částečně soběstačné, nebo plně odkázané na péči druhých, a nejsou schopny zajistit své 
potřeby s pomocí svých blízkých ani terénních služeb 
Poslání: 
Posláním celoroční pobytové služby DS je poskytovat podporu, pomoc a péči naší cílové 
skupině tak, aby jim byla zajištěna důstojnost ve stáří.  
Základní činnosti 
a) poskytnutí ubytování 
• ubytování,  
• úklid, praní a drobné opravy ložního a osobního prádla a ošacení, žehlení,  
b) poskytnutí stravy 
• zajištění celodenní stravy odpovídající věku, zásadám racionální výživy a potřebám 
dietního stravování, 5 jídel denně (6 jídel v případě diabetické diety), 
c) pomoc při zvládání běžných úkonů péče o vlastní osobu  
• pomoc při oblékání a svlékání včetně speciálních pomůcek,  
• pomoc při přesunu na lůžko nebo vozík,  
• pomoc při vstávání z lůžka, uléhání, změna poloh,  
• pomoc při podávání jídla a pití,  
• pomoc při prostorové orientaci, samostatném pohybu ve vnitřním i vnějším prostoru,  
d) pomoc při osobní hygieně nebo poskytnutí podmínek pro osobní hygienu, 
• pomoc při úkonech osobní hygieny,  
• pomoc při základní péči o vlasy a nehty,  
• pomoc při použití WC,  
e) zprostředkování kontaktu se společenským prostředím, 
• podpora a pomoc při využívání běžně dostupných služeb a informačních zdrojů 
(doprovod k lékaři, do knihovny, ke kadeřnici, výlety aj.),  
• pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob (např. zapojení rodiny do péče o 
klienta),  
f) sociálně terapeutické činnosti, 
• socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování osob (terapie se 
psi, kozoterapie, vzpomínková terapie, aromaterapie, bazální stimulace, aj.), 
g) aktivizační činnosti, 
• volnočasové a zájmové aktivity (např. přednášky, tematické dny, kulturní akce), 
• pomoc při obnovení nebo upevnění kontaktu s přirozeným sociálním prostředím, 
• nácvik a upevňování motorických, psychických a sociálních schopností a dovedností 
(např. nácvik denních činností),  
h) pomoc při uplatňování práv, oprávněných zájmů a při obstarávání osobních záležitostí. 
• pomoc při komunikaci vedoucí k uplatňování práv a oprávněných zájmů (např. pomoc 
s vyřízením dávek, s vyřízením OP, s vyřízením změny trvalého bydliště, pomoc se 
spravováním financí aj.). 
 
2) Jednání se zájemcem/žadatelem o sociální službu 
Zájemci nebo rodinní příslušníci se mohou o službě informovat osobně na adrese poskytovatele, 
telefonicky nebo písemně. Informace o zařízení jsou zveřejňovány prostřednictvím webových 
stránek (www.dsbreclav.cz). Dále prostřednictvím informačního letáku, který je poskytován 
v zařízení a na MěÚ Břeclav, prostřednictvím katalogu poskytovatelů sociálních služeb v 
Jihomoravském kraji a na informačních tabulích v prostorách Nemocnice Břeclav a Polikliniky 
Břeclav. 
V případě zájmu je nutné podat písemnou žádost s vyjádřeným lékaře, které žadatel získá u 
sociálních pracovnic zařízení nebo na internetových stránkách. Žadatel je informován o 
zařazení/nezařazení do evidence. Následně je provedeno sociální šetření u vybraných žadatelů. 
O dalším postupu je žadatel informován sociální pracovnicí. 
 
3) Uzavírání smlouvy o poskytnutí sociální služby 
Smlouva mezi poskytovatelem a žadatelem musí být uzavřena vždy v písemné formě. 
K sestavení smlouvy jsou využívány informace, které sociální pracovnice získala během 
sociálního šetření se žadatelem či jeho rodinnými příslušníky.  
Smlouva je uzavírána na dobu neurčitou.  
4) Úhrada za poskytování sociální služby 
Pobyt na sociální službě „domov pro seniory“ si každý klient hradí sám. Celodenní strava je 
poskytována 5x denně, v případě diabetické diety 6x denně.  
Za poskytovanou péči je účtována platba v plné výši přiznaného příspěvku na péči. 
Výše úhrad je dostupná zde: https://www.dsbreclav.cz/sluzby/domov-pro-seniory 
5) Stížnosti 
Každý klient, popř. jeho rodinný příslušník má právo podávat podněty, připomínky a stížnosti 
na kvalitu poskytované péče v zařízení.  
Stížnosti mohou být podávány ústně, písemně, osobně či anonymně. Každá stížnost je 
zaznamenána v písemné podobě a následně řešena nejpozději do 30 dnů.  
6) Důvody ukončení poskytování sociální služby 
Smluvní vztah založený smlouvou o poskytování sociální péče může zaniknout písemnou 
dohodou obou smluvních stran, písemnou výpovědí ze strany klienta nebo poskytovatele, 
úmrtím klienta, nebo zrušením registrace poskytovatele. 
 
Klient může smlouvu vypovědět kdykoliv bez udání důvodu, poskytovatel pouze z důvodu 
uvedených ve smlouvě. 
 
7) Prostředí, ve kterém je služba poskytována, kapacita 
Pobytová sociální služba „Domov pro seniory“ je poskytována v prostorách Domova seniorů 
Břeclav, p. o. Zařízení se nachází v městské části Stará Břeclav, v klidné lokalitě v blízkosti 
řeky Dyje. V okolí je zástavba rodinných a bytových domů. Před zařízením je zastávka MHD, 
nedaleko je pošta, obchod, pekárna, trafika. 
Kapacita sociální služby je 104 lůžek, Pokoje jsou jedno, dvou a čtyřlůžkové. Pokoje jsou 
bezbariérové, vybaveny nábytkem (polohovací lůžko, noční stolek, skříň, vestavěná skříň 
v předsíni, stůl a židle).  
8) Územní působnost sociální služby 
ORP Břeclav. 
