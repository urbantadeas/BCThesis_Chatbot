Popis realizace poskytování sociálních služeb 
 
 
Název poskytovatele 
     Ošetřovatelský domov Praha 3 
Druh služby 
Identifikátor 
     Domov pro seniory 
        1292613 
Forma služby 
     Pobytová služba 
Název zařízení a místo 
poskytování
Domov pro seniory, Habrová 2654/2, 130 00 Praha 3 
    Pod Lipami 2570/44, 130 00 Praha 3
 
 
Cílová skupina  
Senioři nad 65 let, kteří jsou v důsledku nemoci či chronického postižení odkázaní na 
péči druhé osoby.  
Senioři, kteří mají sníženou schopnost pohybu a kteří nemají dostatek fyzických nebo 
psychických sil, aby mohli zůstat v domácím prostředí sami, za pomoci rodiny nebo 
dostupných terénních služeb s trvalým pobytem na území hl. města Prahy. 
Upřednostňovány jsou osoby, které mají trvalý pobyt v MČ Praha 3. 
Sociální službu nemůžeme poskytnout žadateli pokud:  
 
 zájemce nepatří do cílové skupiny sociální služby, nebo není volná kapacita 
v zařízení 
 osobám, které trpí Alzheimerovou chorobou nebo jiným typem demence ve 
stádiu vyžadujícím stálý dohled druhé osoby 
 zdravotní stav osoby vyžadující poskytnutí ústavní péče ve zdravotnickém 
zařízení 
 chování osoby by z důvodu duševní poruchy závažným způsobem narušovalo 
kolektivní soužití 
 osobám závislým na alkoholu či jiných návykových látkách 
 zdravotní stav vyžadující zvláštní odbornou péči 
 osobám které potřebují specializovanou psychiatrickou péči 
 
 
 
Jednání se zájemcem o službu, vstup uživatele do služby 
Proces jednání se zájemcem o službu začíná již poskytováním informací o námi 
nabízených službách. Snažíme se dostatečně informovat o sociální službě 
Ošetřovatelský domov Praha 3. První kontakt může probíhat po telefonu, emailu, 
formou dopisu či osobní návštěvou zařízení. Klíčovou osobou jednání je zájemce o 
sociální službu. 
Jednání se zájemci vede sociální pracovnice, která předává potřebné informace. 
Zájemcům o poskytnutí sociální služby v domově je nabídnuto osobní setkání, které jim 
může pomoci ještě před podáním žádosti ujasnit si své očekávání, aktuální situaci a 
popřípadě pomoci hledat alternativní řešení. Pokud má žadatel zájem o službu, 
následuje vyplnění formuláře Žádosti o přijetí do domova pro seniory včetně Dodatku 
k žádosti a Vyjádření praktického lékaře. Formulář žádosti spolu s dalšími dokumenty a 
doplňujícími informacemi jsou v kanceláři sociálních pracovnic, nebo volně ke stažení 
na webových stránkách Ošetřovatelského domova. Vyplněné tiskopisy s vlastnoručním 
podpisem žadatel zašle nebo osobně předá sociálním pracovnicím.  
 
Každou zaevidovanou žádost projedná sociální komise, která zasedá minimálně jednou 
za měsíc. Sociální komise rozhoduje o přijetí či nepřijetí žádosti a podle kritérii také 
rozhoduje o pořadí, ve kterém jsou žádosti přijímány. Předpokladem k přijetí žadatele je 
volná kapacita domova pro seniory. Členové sociální komise přihlížejí k možnostem 
zařízení (konkrétní pokoj, umístění pokoje, spolubydlící apod.) Sociální komise bere 
v úvahu pro vyhodnocení míry potřebnosti přijetí do péče akutnost sociální situaci 
žadatele, zdravotní stav, výši přiznaného stupně závislosti a také další důležité 
skutečnosti. O zařazení do evidence přijatých žádostí jsou žadatelé informováni 
písemně.  
 
V případě že je volná kapacita, pak je osloven žadatel dle potřebnosti a sociální 
pracovnice s ním domluví termín sociálního šetření v místě aktuálního pobytu žadatele. 
Na sociálním šetření jsou probrány požadavky zájemce o službu, jeho očekávání, 
možnosti služby a podmínky jejího poskytování. Poté se domlouvá případný nástup do 
Domova. Žadatel, popřípadě rodinný příslušník má možnost přijít se osobně podívat na 
pokoj, seznámit se spolubydlícím a chodem domova, aktivitami a dalšími záležitostmi. 
Poté je dohodnutý termín nástupu.
 
 
Podrobný popis realizace služby  
Poskytování služby (netýká se základního sociálního poradenství) se zahajuje až 
podpisem smlouvy o poskytování sociální služby.  
Cílem služby domov pro seniory je poskytovat kvalitní péči dle individuálních potřeb 
klientů. V Domově se zaměřujeme na podporu klientů v jejich soběstačnosti a udržení 
jejich stávajících schopností. Podporujeme je a asistujeme při činnostech, které již 
klienti nezvládnou.  
Při zahájení poskytování služby je klient ubytován na pokoji a seznámen se 
spolubydlícím. Sociální pracovnice, popřípadě pracovník přímé péče provede klienta po 
domově, seznámí jej s prostředím a ukáže mu prostory které může využívat. Dále je 
klient seznámen s nabídkou aktivit (individuální aktivity, skupinové aktivity, rehabilitace, 
kulturní akce a další). 
Každý klient je zapojen do sestavování individuálního plánu a plánu péče v maximální 
možné míře. Pokud je to v možnostech a schopnostech klienta, jsou stanoveny jeho 
osobní cíle v rámci adaptačního procesu, který trvá tři měsíce. Klientovi je přidělen 
klíčový pracovník, který mu pomáhá plnit jeho přání a potřeby a postupně je informován 
o svých právech a povinnostech a také o tom na koho se může obrátit v případě 
potřeby. 
V případě, že klientův zdravotní či psychický stav neumožňuje výše uvedenou 
spolupráci, spolupracujeme s rodinami a blízkými našich klientů. Snažíme se 
poskytovat péči v souladu se zvyklostmi a rituály na které byl klient zvyklý. Pracujeme 
také s biografii klienta. 
 
 
 
 
 
Metody práce 
Základem péče v našem domově je individuální přístup ke klientům a podpora 
soběstačnosti s důrazem na respektování člověka jako jedinečné bytosti s různými 
potřebami – biologickými, psychologickými, sociálními a spirituálními. Věnujeme 
pozornost biografii a pracujeme s životním příběhem našich klientů.  
Ošetřovatelskou péči poskytují v Ošetřovatelském domově Praha 3 pracovníci  
v sociálních službách, kteří zajišťují pomoc při zvládání běžných úkonů péče o vlastní 
osobu a pomoc při osobní hygieně.  
Klientům jsou nabízeny pravidelné volnočasové, aktivizační a sociálně-terapeutické 
programy.  
V Domově je multidisciplinární tým, který se pravidelně schází na poradách. 
Multidisciplinární tým (MDT) zajišťuje podporu klientů ve všech oblastech jejich života. 
Do MDT patří nutriční asistent, fyzioterapeuti, ergoterapeut, sociální pracovníci, 
všeobecné sestry a zaměstnanci přímé péče. Externě dochází také psycholog, lékař a 
duchovní. 
Poskytujeme klientům jejíchž zdravotní stav to vyžaduje paliativní péči, a to na základě 
jejich souhlasu, souhlasu blízkých a na základě indikace lékaře. 
 
Vyřizování stížností 
Každý klient v domově pro seniory má právo stěžovat si na kvalitu, formu, způsob 
poskytování služeb, nebo na konkrétní osobu, aniž by tím byl jakýmkoliv způsobem 
ohrožen a je o tomto právu informován již při přijetí. Podněty a připomínky jsou 
přijímány pozitivně jako nástroj k sebereflexi a zlepšování kvality služeb.  
Stížnost může klient podat osobně, nebo písemně. Osobně lze podat stížnost 
v kanceláři sociálních pracovnic. K písemnému podání stížnosti slouží schránka pro 
stížnosti, která se nachází v přízemí budovy, do které mohou klienti stížnosti v písemné 
podobě vkládat. Pověřený pracovník má povinnost se vyřízení žádosti zabývat 
bezodkladně a maximální doba pro vyřízení je dle závažnosti do 30 dnů.  
 
Ukončení služby 
Klient může smlouvu vypovědět bez udání důvodu a tím ukončit pobyt v domově pro 
seniory. Poskytovatel může smlouvu vypovědět pouze z těchto důvodů: pro opakované 
porušení povinností – v případě že klient neplatí za poskytované služby a soustavně 
porušuje domácí řád.
 
Úhrady za služby 
Výše úhrady za ubytování a stravu se odvíjí dle zákona č. 108/20206 Sb. o sociálních 
službách. Služba je zajišťována v rozsah základních činností dle vyhlášky 205/2006 
Sb., kterou se provádějí některá ustanovení zákona o sociálních službách.
 
Další doplňující informace 
Sociální pracovnice pomáhají klientům s vyřizováním úředních záležitostí – změna 
trvalého bydliště, neplatný občanský průkaz, karta zdravotní pojišťovny, pomáhají 
vyplnit žádost o příspěvek na péči a vyřizování plné moci a běžné korespondence.  
Klientům jsou zajišťovány pravidelné kulturní akce např. hudební vystoupení skupin 
nebo jednotlivců, tematická vystoupení dětí z mateřských a základních škol a studentů 
konzervatoře. Při významných příležitostech, jakou jsou jubilea, jsou klientům 
předávány blahopřání a drobné dárky. V rámci dobrovolnictví dochází do našeho 
domova dobrovolníci, kteří navštěvují klienty a povídají si s nimi, čtou jim nebo se s nimi 
procházejí. Klienti mají možnost nechat si jednou za 14 dní nakoupit. Nákupy pro 
klienty zajišťují sociální pracovnice.   
Rehabilitační pracovníci a ergoterapeut provádí s klienty denní společné a individuální 
cvičení, léčebný tělocvik, nácvik používání ortopedických pomůcek a nácvik denních 
činností a také provádí klasické a reflexní masáže.  
Aktivizační pracovníci se věnují klientům v rámci individuální, skupinové a zájmové 
aktivizace, např. cvičení paměti, výtvarné dílny, hraní stolních her, společné sledování 
filmů, vycházky apod. Imobilní klienti jsou dle jejich možností vysazováni na určitou 
dobu ke stolu, nebo jsou vození do společenské místnosti. Klienti, kteří nezvládnout 
polohu vsedě jsou polohování na lůžku. 
Fakultativní služby 
Nad rámec základních činností nabízíme Uživateli služeb fakultativní činnosti (služby), 
jejichž výčet a ceny určuje ceník Fakultativních služeb. Rozsah fakultativních služeb 
závisí na potřebách a přáních klienta a na možnostech Ošetřovatelského domova 
Praha 3. Ošetřovatelský domov Praha 3 respektuje metodiku MPSV, č. 4/2013. 
Poskytování fakultativních služeb je v průběhu pobytu klienta aktualizování dle potřeb a 
požadavků klienta. 
Prostory, materiální a technické vybavení 
V Ošetřovatelském domově v Habrové je k dispozici 40 pokojů. Z toho je 11 
jednolůžkových, 28 pokojů dvoulůžkových a 1 třílůžkový. Pokoje jsou vybaveny 
polohovacími elektrickými lůžky, nočními stolky, skříněmi, stoly a polo křesly. 
Součástí všech pokojů je WC s umyvadlem. Při vybavování pokojů klademe důraz na 
funkčnost, bezpečnost a pohodlí. Dbáme na čistotu, příjemné prostředí a vymalování 
pokojů. Na každém patře jsou zvedáky pro imobilní klienty, na chodbách je po celém 
obvodu zábradlí a koupelny jsou opatřeny madly. V rámci lůžka i WC se nachází 
signalizační zařízení.  
V přízemí budovy se nachází kuchyně, která vaří pro Ošetřovatelský domov i pro 
seniory z okolí.  
K dispozici je pro klienty bezbariérová zahrada, která slouží k možnosti klidného 
posezení.  
V přízemí budovy je velká společenská místnost s televizí, kde je prostor pro kulturní 
akce. Objekt má bezbariérový přístup s velkokapacitním výtahem.
 
 
 
Dne: 10. 3. 2023 
 
Zpracoval: Bc. Petra Gabriel Lojdová MBA 
 
 
Bc. Petra 
Gabriel Lojdová
Digitálně podepsal Bc. 
Petra Gabriel Lojdová 
Datum: 2023.03.10 
13:17:33 +01'00'
