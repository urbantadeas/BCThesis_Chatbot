NÁZEV POSKYTOVATELE: Domov pro seniory Skalice, příspěvková organizace  
DRUH POSKYTOVANÉ SLUŽBY: Domovy pro seniory   
IDENTIFIKÁTOR SLUŽBY: 5244030 
NÁZEV ZAŘÍZENÍ POSKYTOVANÉ SOCIÁLNÍ SLUŽBY:  Domov pro seniory Skalice, 
příspěvková organizace  
ADRESA ZAŘÍZENÍ POSKYTOVANÉ SOCIÁLNÍ SLUŽBY:  Skalice 1, 671 71 
Hostěradice  
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
1. ÚVOD  
 
Domov pro seniory Skalice je příspěvkovou organizací, jejímž zřizovatelem je Jihomoravský kraj. 
Jedná se o pobytové zařízení sociální péče, které poskytuje na jednom místě dvě registrované 
sociální služby, a to domov pro seniory s kapacitou 11 míst a domov se zvláštním režimem 
s kapacitou 59 míst. 
 
POSLÁNÍM pobytové služby domov pro seniory je vytvořit příjemné prostředí, podmínky pro 
aktivní a důstojný život uživatelů, individuálním přístupem ke každému uživateli s ohledem na jeho 
potřeby. Podporou soběstačnosti, návyků, dovedností, snižující závislost na poskytované službě, a 
společenských kontaktů, zabránit sociální izolaci uživatele a ztrátě možnosti žít vlastním způsobem 
života. 
CÍLEM je udržet přirozený způsob života uživatele, individuální přístup k uživateli s ohledem na 
jeho potřeby, podporovat uživatele v udržení soběstačnosti a samostatnosti, podporovat udržování 
a obnovení dovednosti a návyků, podporovat vlastní vůli uživatele (svobodnému vyjadřování 
vlastních názorů, rozhodování o své osobě), vytvořit podmínky pro aktivní trávení volného času, 
podporovat kontakty uživatele se společenským prostředním, rodinou a přáteli. 
ZÁSADY poskytované sociální služby jsou: 
 zachování lidské důstojnosti (uživatel je rovnocenným partnerem) 
 respektování individuality uživatele (vlastní vůle a rozhodování uživatele) 
 individuální přístup k uživateli dle jeho potřeb (udržování a rozvíjení vlastních schopností a 
dovedností uživatele, podporující jeho samostatnost) 
 posilování sociálního začleňování a kontakt s rodinou (vytvoření možnosti zapojit se do 
společenského života a podpora kontaktů s osobami blízkými) 
 dodržování lidských práv a osobních svobod (úcta k člověku a ochrana práv – jednání a 
zacházení s uživatelem, mlčenlivost personálu) 
 odbornost pracovníků (vzdělaný, kvalifikovaný personál, doplňující si své znalosti) 
 příjemné, přátelské prostředí. 
 
 
 
CÍLOVÁ SKUPINA (okruh osob, kterým je služba určena): 
Poskytování pobytových služeb sociální péče formou celoročního pobytu osobám starším 60 let, 
které v důsledku svého zdravotního stavu vyžadují pravidelnou pomoc jiné osoby, ne však péči 
v lůžkovém zdravotnickém zařízení. 
 
SLUŽBU NEMŮŽEME POSKYTNOUT: 
 z důvodu nedostatečné kapacity Domova 
 osobám, nespadající do cílové skupiny a vyžadující služby, na které nemáme registraci 
 osobám, jejichž zdravotní stav vyžaduje péči ve zdravotnickém zařízení 
 osobám s akutním infekčním a parazitárním onemocněním (TBC, žloutenka), vyžadující 
bezbariérová opatření 
 osobám s různými druhy demence 
 osobám s mentálním postižením 
 osobám, kterým byla diagnostikována agrese ohrožující sebe a okolí, narušující kolektivní 
soužití, porušující práva ostatních pro akutní nebo nestabilizovanou duševní nemoc, poruchy 
osobnosti (rozpad či rozdvojení osobnosti – psychóza, schizofrenie, paranoia) na základě 
lékařského posudku, sociálního šetření a dalších zjištění  
 osobám závislým na alkoholu a návykových látkách  
 pokud o službu žádá osoba, které zařízení vypovědělo smlouvu o poskytování téže služby, 
z důvodu porušování povinností vyplývající ze smlouvy, v době kratší než 6 měsíců před touto 
žádostí. 
 
2. POSKYTOVANÉ SLUŽBY 
 
Sociální služba domov pro seniory je poskytována na základě písemně uzavřené smlouvy mezi 
poskytovatelem a uživatelem služby. Služba je poskytována nepřetržitě 24 hodin denně. Jedná se o 
pobytovou sociální službu, tj. je spojena s ubytováním uživatele služby.  
 
Základní činnosti sociální služby:  
 
a) poskytnutí ubytování: v zařízení je jeden jednolůžkový a pět dvoulůžkových pokojů; personálem 
je zajišťován úklid, praní a drobné opravy ložního a osobního prádla a ošacení, žehlení, 
b) poskytnutí stravy: zajišťována je celodenní strava odpovídající věku, zásadám racionální výživy 
a potřebám dietního stravování, minimálně v rozsahu 3 hlavních jídel, je možnost výběru z jídel, 
c) pomoc při zvládání běžných úkonů péče o vlastní osobu: personál se zaměřuje na podporu a 
udržení schopností uživatelů a zajišťuje pomoc při oblékání a svlékání včetně speciálních 
pomůcek, při přesunu na lůžko nebo vozík, při vstávání z lůžka, uléhání, změna poloh, při 
podávání jídla a pití, při prostorové orientaci, samostatném pohybu ve vnitřním i vnějším 
prostoru, 
d) pomoc při osobní hygieně nebo poskytnutí podmínek pro osobní hygienu: pomoc při úkonech 
osobní hygieny, při základní péči o vlasy a nehty, při použití WC, 
e) zprostředkování kontaktu se společenským prostředím: personál podporuje uživatele v oblasti 
zachování rodinných a přátelských vazeb z původního prostředí formou podpory osobního a 
telefonického kontaktu, nebo podporuje a pomáhá při využívání běžně dostupných služeb a 
informačních zdrojů, 
f) sociálně terapeutické činnosti: socioterapeutické činnosti, jejichž poskytování vede k rozvoji 
nebo udržení osobních a sociálních schopností a dovedností podporujících sociální začleňování 
osob, např. podpora uživatelů ve společném setkávání v rámci tzv. „kaváren“, kognitivní trénink, 
bazální stimulace,  
g) aktivizační činnosti: jsou prováděny dle individuálních potřeb uživatele s cílem podpořit 
zachovalé schopnosti a dovednosti v běžných denních činnostech a péči o vlastní osobu, dále má 
uživatel k dispozici široko nabídku aktivit, které si vybírá dle svých potřeb, 
h) pomoc při uplatňování práv, oprávněných zájmů a při obstarávání osobních záležitostí: sociální 
pracovníci zajišťují pomoc při komunikaci vedoucí k uplatňování práv a oprávněných zájmů. 
 
Fakultativní činnosti sociální služby:  
 telefonování z telefonních linek Domova, 
 přeprava vozidlem Domova s řidičem poskytovatele pro soukromé účely uživatele, 
 používání vlastní TV, 
 kopírování písemností uživatele. 
Ošetřovatelská péče je zajišťována nepřetržitě 24 hodin denně prostřednictvím všeobecných 
sester. 
Lékařská péče je zajišťována praktickým lékařem a lékařem v oboru psychiatrie formou návštěvní 
služby, a to v pravidelných 14denních intervalech, eventuálně kterýkoliv pracovní den po 
telefonické výzvě. Na odborná vyšetření jsou uživatelé dopravováni na příslušné ambulance 
převážně za doprovodu personálu, případně ve spolupráci s rodinou.  
 
3. JEDNÁNÍ SE ZÁJEMCEM O SLUŽBU, VSTUP UŽIVATELE DO SLUŽBY 
 
Uživatel je přijímán do Domova na základě Žádosti o poskytnutí sociální služby (dále jen žádost). 
Přílohou k žádosti je vyjádření lékaře. Potřebné formuláře obdrží zájemce osobně v Domově u 
sociálních pracovnic v jejich pracovní době (pondělí – pátek od 7:00 do 15:30 hod., ve středu do 
17:00 hod.), k dispozici jsou i na webových stránkách Domova www.domovskalice.cz, v kapitole 
Dokumenty ke stažení, případně je lze zaslat poštou. Zájemce může Domov kontaktovat osobně, 
telefonicky nebo elektronicky. Pokud je to možné, vždy dáváme přednost smluvenému osobnímu 
setkání se zájemcem za účelem vzájemného seznámení a předání informací o službě. V případě, že 
je zájemce omezen nebo zbaven způsobilosti k právním úkonům, účastní se jednání i jeho 
opatrovník. 
 
Evidence žádostí 
Po přijetí žádosti sociální pracovnice přidělí žádosti evidenční číslo, zkontroluje úplnost údajů a 
zapíše žádost do Knihy žádostí a založí osobní spis zájemce a to v písemné podobě (osobní složka 
zájemce, kde jsou zakládány všechny písemné materiály) a také v elektronické podobě v IS Cygnus 
2. Přílohu vyjádření lékaře předá oproti podpisu vedoucí sociálního a zdravotního úseku, která ji 
zaeviduje a garantuje, že zdravotní stav žadatele umožňuje přijetí do sociální služby. 
 
Sociální šetření 
Po přijetí žádosti se provádí první sociální šetření. Pokud zdravotní stav zájemce dovoluje setkání 
v zařízení, je tato forma setkání preferovaná – zájemce se může seznámit s životem v Domově, 
prohlédnout si pokoje a ostatní společné prostory, je seznámen s možnostmi a podmínkami 
poskytování sociální služby, je seznámen s obsahem smlouvy o poskytování sociální služby, 
vnitřními předpisy, úhradovníkem. Druhé sociální šetření se provádí v situaci, kdy dojde k uvolnění 
místa vhodného pro žadatele. Druhé sociální šetření se neprovádí v momentě, kdy od prvního 
sociálního šetření uplynula doba kratší jak dva měsíce a stav žadatele je stále stejný. 
Výjimka – sociální šetření se neprovádí u zájemce, který vzhledem ke svému zdravotnímu stavu 
není způsobilý k návštěvě Domova a vzdálenost do místa, kde právě pobývá, přesahuje 60 km. 
V takovýchto situacích vycházíme z vyjádření lékaře o zdravotním stavu zájemce a na adresu jeho 
současného pobytu zasíláme zájemci dotazník k vyplnění a současně žádáme o součinnost sociální 
pracovnice místně příslušného městského úřadu, nemocnice apod. 
Po sociálním šetření se žádost projedná v sociální komisi, kterou tvoří vedoucí sociálního a 
zdravotního úseku, ředitelka zařízení a sociální pracovnice, která stanoví stupeň naléhavosti na 
základě bodového hodnocení jednotlivých kritérií a zájemce je písemně vyrozuměn o jejím 
vyřízení. V evidenci žadatelů jsou tedy zařazeny žádosti zájemců, jejichž zájem o sociální službu 
nemohl být uspokojen z důvodu nedostatečné kapacity Domova. Evidence žadatelů je pravidelně 
1x ročně aktualizovaná. 
Postup při uzavírání písemné smlouvy: 
Smlouva o poskytování sociální služby je uzavírána dle náležitostí § 91 zákona č. 108/2006 Sb., o 
sociálních službách, ve znění pozdějších předpisů a dle § 1746 odst. 2 zákona č. 89/2012 Sb., 
občanského zákoníku.  
Sociální pracovník ve smlouvě sjednává s uživatelem rozsah a průběh poskytování sociální služby 
domov pro seniory s ohledem na osobní cíl závislý na možnostech, schopnostech a přání uživatele. 
Poskytovatel se s uživatelem dohodne na rozsahu poskytované sociální služby dle požadavků 
uživatele a možností poskytovatele tak, že poskytovatel zajistí celodenní ubytování, stravu a péči. 
Oprávněnou osobou k podepsání smlouvy je ředitelka Domova, v její nepřítomnosti zástupkyně 
ředitelky. Na straně druhé uzavírá smlouvu uživatel, popřípadě zmocněnec na základě plné moci. 
V případě uživatele, který není schopen smlouvu uzavřít a podepsat z důvodu špatného zdravotního 
stavu, zastupuje uživatele při podpisu smlouvy pracovník obecního úřadu s rozšířenou pravomocí. 
Dojde-li v průběhu pobytu uživatele v zařízení ke změnám, je vypracován dodatek ke smlouvě.   
Úhrada za sociální službu 
Úhrada za poskytovanou sociální službu se sjednává v souladu s příslušnými ustanoveními zákona 
č. 108/2006 Sb., o sociálních službách, ve znění pozdějších předpisů a vyhlášky MPSV č. 505/2006 
Sb., kterou se provádějí některá ustanovení zákona č. 108/2006 Sb., o sociálních službách. Aktuální 
ceník je zveřejněn na webových stránkách domova www.domovskalice.cz. 
 
Sociální služba není poskytována anonymně.  
 
 
 
4. MATERIÁLNÍ A TECHNICKÉ ZABEZPEČENÍ SLUŽBY 
 
Domov pro seniory Skalice se nachází v obci Skalice, která je vzdálená cca 17 km od Moravského 
Krumlova a cca 25 km od Znojma. V okolí domova se nachází autobusová zastávka, obchod 
s potravinami a smíšeným zbožím, obecní úřad, pošta, mateřská a základní škola. Budova domova 
je zasazena do rozsáhlého parku, ve kterém se nachází zhruba 200 let starý strom – platan – který 
se umístil 2x na třetím místě v anketě „strom roku Znojemska 2010“ i „strom roku ČR 2011“. Park 
slouží uživatelům služby k procházkám, setkávání a posezení s rodinami a blízkými osobami a také 
ke společenským aktivitám. V parku jsou vybudována místa pro společné posezení. 
 
Ubytování  
Domov pro seniory se nachází v pavilonu A. Prostředí a podmínky v Domově pro seniory 
odpovídají kapacitě (11 lůžek: 1 jednolůžkový pokoj, 5 dvoulůžkových pokojů se sociálním 
zázemím) charakteru poskytované služby, potřebám a životnímu stylu uživatelů. Domov pro 
seniory Skalice dbá na to, aby byly plněny všechny platné obecně závazné normy související s 
poskytováním sociálních služeb. Každý uživatel má k dispozici polohovací lůžko, uzamykatelný 
noční stolek, polohovací křeslo, uzamykatelnou šatní skříň, ve které je zabudovaný uzamykatelný 
trezorek pro uložení cenností, komodu, polici, židli, stůl. Uživatelé mají možnost si individuálně 
dle dohody dovybavit pokoj svými věcmi (ložní prádlo, hodiny, obrázky apod.). Stejně tak má 
každý uživatel k dispozici signalizační a komunikační zařízení k přivolání personálu. V budově 
jsou široké chodby umožňující bezproblémový pohyb seniorů i na invalidním vozíku. Rovněž 
vstupy a zárubně dveří jsou dostatečně široké. 
V pavilonu je k dispozici uživatelům i návštěvám malá kuchyňka, která je vybavena základním 
nádobím, ledničkou, mikrovlnou troubou a varnou konvicí.  
Na oddělení se také nachází denní místnost pracovnic v sociálních službách, na daném oddělení je 
také umístěna také sesterna všeobecných sester opatřená panelem zprostředkovávající komunikaci 
s uživateli na pokoji.  
Prostředí a vybavení Domova pro seniory odpovídá potřebám a zájmům uživatelů. Jedná se zejména 
o:  
 bezbariérový přístup do všech částí společných i soukromých prostor  
 bezpečnost /vyznačené únikové cesty, protipožární vybavení na každém patře = hasící 
přístroje/  
 možnost soukromí /každý uživatel obdrží klíč od pokoje/  
 sociální zařízení na každém pokoji  
 světelná a tepelná pohoda  
 kompenzační zařízení /pomůcky/  
 specializované pomůcky pro zajištění maximální nezávislosti uživatelů 
 čistota  
 důstojnost a respekt.  
 
V pavilonu B je umístěna rehabilitační místnost s masážní vanou, relaxační místnost snoezelen a 
společné aktivizační místnosti, které mohou uživatelé navštěvovat.  
V Zámeckém pavilonu, který je propojen s pavilonem A spojovacím krčkem, se nachází kaple, ve 
které se konají bohoslužby. 
Z pavilonu A je také možný přístup na venkovní terasu a do navazujícího altánu, kde je zhotoveno 
posezení. Altán je využíván pro různé kulturní a zábavné akce, nebo jen k posezení uživatelů.  
Domov pro seniory Skalice je vybaven zdravotnickými pomůckami, které usnadňují pohyb 
uživatelů s omezenou hybností. K tomuto účelu je Domov vybaven:  
 pojízdnými křesly  
 různými typy chodítek  
 pojízdnými sprchovými židlemi  
 pojízdnými hydraulickými lůžky  
 hydraulickými zvedáky využívanými pro přesun uživatele  
 rehabilitačními pomůckami /antidekubitní matrace a podložky/  
 masážní vanou, kterou lze využívat na celé tělo, nebo jen dolní končetiny.  
 
Stravování  
Domov pro seniory Skalice je vybaven vlastní kuchyní, která je moderně zařízena. Zde se připravuje 
strava v souladu se zásadami zdravé výživy, klade se důraz na pestrost a složení stravy, dostatek 
vitamínů, minerálů, vláknin a výživových látek a také na pitný režim. Po celý den je uživatelům 
volně k dispozici čerstvý slazený i neslazený čaj, uživatelé mají možnost využít i samoobslužný 
přístroj s kvalitní pitnou vodou. Strava se podává třikrát nebo čtyřikrát denně (dle typu diety) – 
snídaně, oběd, večeře, druhá večeře a dále dvě jídla vedlejší – přesnídávka a svačina. Strava se 
podává ve společné jídelně, případně na pokojích (dle individuálních potřeb uživatelů). 
 
Praní, žehlení a drobné opravy osobního prádla zajišťuje prádelna zařízení. Domov zprostředkovává 
také kadeřnické a pedikérské služby.  
 
Spoluúčast uživatele na službě  
Spolupodílet se na poskytování sociální službě má právo každý uživatel. Dle aktuálního zdravotního 
stavu, individuálních možností a schopností uživatele se odvíjí míra spoluúčasti na poskytované 
sociální službě. Uživatel je v základních úkonech při péči o vlastní osobu (stravování, oblékání, 
osobní hygiena atd.) a běžných denních činnostech (úklid osobních věcí, ošacení apod.) motivován 
k samostatnému provádění těchto činností, tak aby nedocházelo k závislosti na poskytované sociální 
službě.  
 
5. ZPŮSOB PODÁVÁNÍ A ŘEŠENÍ STÍŽNOSTÍ UŽIVATELE 
 
Uživatel nebo jeho zákonný zástupce, opatrovník, klíčový pracovník, blízká osoba uživatele je 
oprávněna v případě nespokojenosti s poskytování sociálních služeb podat stížnost.  
Stížnost je nutno vnímat jako informaci o úrovni poskytovaných služeb ve vztahu k uživateli a 
slouží nám jako zpětný zdroj pro rozvoj kvalitních služeb.  
 
1) Uživatel si může stěžovat přímo u poskytovatele sociální služby a to:  
 ústně u sociální pracovnice/klíčového pracovníka, který provede zápis do formuláře  
 má právo si zvolit svého mluvčího, zástupce/ dle povahy stížnosti to může být fyzická či 
právnická osoba  
 písemně zaslat poštou, emailem (info@domovskalice.cz)  
 vlastní písemnou formou  
 anonymně do schránky  
2) Sociální pracovnice zaeviduje stížnost do knihy stížností  
3) Stížnost je předložena na nejbližší poradě vedení  
4) Ředitelka pověří pracovníka k projednání stížnosti  
5) Výsledek šetření je projednán na poradě vedení a je zpracován zápis  
6) Ředitelka, nebo jím pověřený pracovník osobně seznámí stěžovatele s výsledky šetřením, 
navrhovaným opatřením, předá písemné vyjádření k podané stížnosti  
7) Stížnosti jsou vyřizovány bez zbytečného odkladu, a to nejpozději do 30 dnů ode dne doručení/ 
tuto lhůtu lze překročit ve výjimečných případech, které musí být stěžovateli dány na vědomí/  
8) Uživatel se může v případě nespokojenosti s vyřízením stížnosti, či se stížností samotnou 
obrátit na jiný subjekt, a to na:  
 
Krajský úřad Brno, Žerotínovo náměstí 449/3, 601 82 Brno 
 
Veřejný ochránce práv, Údolní 39, Brno 602 00.  
 
Ukončení poskytování sociální služby 
Smluvní vztah může zaniknout: 
1. písemnou dohodou smluvních stran 
2. písemnou výpovědí uživatele, a to bez udání důvodu 
3. úmrtím uživatele 
4. ukončením služby ze strany zařízení, a to z důvodů uvedených ve smlouvě o poskytování 
sociální služby. 
 
 
6. ZÁVĚR 
 
VIRTUÁLNÍ PROHLÍDKA ZAŘÍZENÍ 
Na webových stránkách Domova pro seniory Skalice www.domovskalice.cz jsou zveřejněny další 
informace o poskytovaných službách včetně možnosti shlédnutí virtuální prohlídky zařízení 
s komentářem a fotografiemi zařízení.  
 
 
 
 
 
 
 
