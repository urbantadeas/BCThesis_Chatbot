Popis realizace poskytování sociálních služeb 
 
 
Název poskytovatele 
 
Ambeat Health Care, a.s. 
Týnská 632/10, Staré Město, 110 00 Praha 1 
IČ:24160369 
Druh služby 
Identifikátor 
 
Domov pro seniory dle zákona č. 108/2006 Sb., § 49 
Forma služby 
 
Pobytová služba 
 
Název zařízení a místo 
poskytování 
Senior centrum Nový Bor 
B.Egermanna 354, Nový Bor 473 01 
www.ddnovybor.cz 
 
Cílová skupina  
Mladší senioři (65 – 80 let), starší senioři (nad 80 let). Domov pro seniory „Senior Centrum 
Nový Bor“ poskytuje pobytové služby osobám, které jsou odkázání na trvalou pomoc jiné 
fyzické osoby dále osobám, které mají sníženou soběstačnost z důvodu věku, chronického 
onemocnění nebo zdravotního postižení a osobám trpící stařeckou demencí. 
 
 
Jednání se zájemcem o službu, vstup uživatele do služby 
Jednání se zájemcem o službu  
Kontaktní osobou pro zájemce, je sociální pracovnice (popř. jiný pověřený pracovník), která již 
při prvním telefonickém či písemném kontaktu se zájemcem o službu poskytne základní 
informace a domluví si se zájemcem schůzku. Při osobním setkání se zájemcem o službu, 
sociální pracovnice (popř. jiný pověřený pracovník) podá zájemci základní informace o službě - 
cílová skupina Domova pro seniory „Senior Centra Nový Bor“, poskytované základní činnosti, 
cíle služby, úhrada za služby. Sociální pracovnice (popř. pověřený pracovník) zjistí představy 
zájemce, jeho potřeby, cíle a základní údaje o zájemci. V případě, že zájemce nesplňuje cílovou 
skupinu, je odkázán na jinou sociální službu. Sociální pracovnice (popř. Jiný pověřený 
pracovník) vezme zájemce na prohlídku Domova a zopakuje řečené informace a přesvědčí se, 
zda jim zájemce porozuměl a zda obdržel potřebné informace, které povedou k jeho rozhodnutí 
podat si žádost o poskytnutí služby. Sociální pracovnice (popř. jiný pověřený pracovník) doplní 
„Záznam z jednání se zájemcem o službu“. V případě zájmu o nabízenou službu je zájemci na 
konci jednání předána k vyplnění „Žádost o poskytnutí služby“ a „Vyjádření lékaře“. 
 
Vstup uživatele do služby 
Uživatelé jsou do Domova pro seniory „Senior centra Nový Bor“ přijímáni na základě písemné 
„Žádosti o poskytnutí pobytové sociální služby“. Zařízení vede pořadník žadatelů o poskytnutí 
sociální služby. Na základě žádosti uživatele a vyjádření lékaře je provedeno sociální šetření tak, 
aby poskytování služby bylo v souladu s prokázanými potřebami uživatele a možnostmi 
zařízení. Uživatel je před uzavřením smlouvy seznámen se všemi podmínkami poskytování 
služby. Pracovník zařízení zjišťuje, co zájemce od služby očekává, a společně pak formulují, 
jakým způsobem bude poskytovaná služba dohodnuté a vytýčené osobní cíle naplňovat. Po 
vyjasnění vzájemných stanovisek a dohodě je uzavřena písemná smlouva se všemi náležitostmi. 
Smlouva je uzavírána podle příslušných ustanovení občanského zákoníku. Po nástupu do 
zařízení je uživatel podrobně seznámen s „Vnitřními předpisy Senior Centra Nový Bor“ a s 
personálem.   
Poskytovatel může odmítnout uzavřít s žadatelem „Smlouvu o poskytování sociálních služeb“ 
dle §91 odst. 3 zákona č.108/2006, o sociálních službách, jestliže žadatel žádá o sociální službu, 
kterou neposkytuje, zdravotní stav žadatele vylučuje poskytnutí služby, a jestliže poskytovatel 
nemá dostatečnou kapacitu k poskytnutí služby. O případném odmítnutí uzavření smlouvy je 
vydáno žadateli písemné oznámení s uvedením důvodu. 
Upřednostňovány jsou zájemci z města Nový Bor a z oblasti Novoborska, také Českolipska a 
následně Děčínska.   
 
Podrobný popis realizace služby  
Areál Senior centra v Novém Boru se skládá z několika budov, které jsou citlivě umístěny v 
nádherném vzrostlém parku, který je pro naše klienty zárukou příjemného a krásného prostředí 
v každém ročním období. Veškerá přírodní scenérie přilehlého parku je registrována, jako  jeden 
z dvaceti významných  krajinných prvků v této lokalitě. Součástí tohoto parku je další přírodní 
klenot, vyhlášený památný strom, nesoucí název „PLATAN ZDRAVÍ“, botanicky Platan 
javorolistý. Senior centrum poskytuje své pobytové služby Domova pro seniory v nově 
zrekonstruovaných prostorách bývalé Léčebny dlouhodobě nemocných. Cílem bylo vytvořit 
příjemné zařízení, které je svým uživatelům co nejblíže podobné jejich „domácímu“ prostředí 
s příjemnou, klidnou atmosférou. Celková kapacita domu, ve které je také poskytována pobytová 
Odlehčovací služba je 54 lůžek. Z celkového počtu připadá na Domov pro seniory celkem 30 
lůžek. 
Za naprosto zásadní v péči o naše klienty považujeme vytvoření a zachování prostředí, v němž 
nedojde k izolaci klientů od svých rodin a nejbližších. Také podpora osobního, intimního života 
každého klienta je pro nás nesmírně důležitá. 
Domov pro seniory „Senior Centrum Nový Bor“ poskytuje služby seniorům starším 65 let, kteří 
mají sníženou soběstačnost zejména z důvodu věku, chronického onemocnění nebo zdravotního 
postižení, jejichž situace vyžaduje pravidelnou pomoc jiné fyzické osoby.   
Služby jsou především poskytovány seniorům, kteří jsou, buď osmělí, již dále nemohou žít ve 
svém domácím prostředí nebo jejich rodina nedokáže již zabezpečit jejich potřeby a jejichž 
situace vyžaduje pravidelnou komplexní a odbornou péči.    
Ubytování   
Uživatelům je v Domově pro seniory „Senior Centrum Nový Bor“poskytováno ubytování na 
jednolůžkových, dvojlůžkových a třílůžkových pokojích. Pokoje jsou standardně vybaveny 
elektrickými polohovatelnými lůžky, vč. antidekubitní matrace a pomůckami k mobilizaci 
klientů, nočními stolky, nábytkem, malým hygienickým zázemím a komunikačním zařízením 
sestra – uživatel. Uživatel si může po dohodě s poskytovatelem a dle kapacitních možností 
pokoje, vybavit pokoj také svými osobními věcmi a nábytkem. Mimo pokoj mohou uživatelé 
využívat také společné prostory - koupelny, toalety, jídelnu, kuchyňku, společenskou, 
aktivizační a návštěvní místnost s knihovnou, chráněnou zahradu s lavičkami.  Součástí 
ubytování je i poskytnutí teplé a studené vody a elektrické energie, dále praní osobního a ložního 
prádla a úklid pokoje. 
Stravování  
Uživatelům je poskytována celodenní strava, odpovídající věku zásadám racionální výživy a 
potřebám dietního stravování a to v rozsahu 3 hlavních jídel denně (snídaně, oběd večeře) a 
jedné svačiny. Po celý den jsou k dispozici teplé a studené nápoje.  
Stravování je zajištěno prostřednictvím dodavatelské firmy v počtu 1 hlavního jídla denně – 
oběd. Snídaně, svačiny a večeře zajišťuje Domov pro seniory „Senior Centrum Nový Bor“. 
Výběr stravy probíhá na základě předem zveřejněného jídelního lístku a je konzultován 
pracovníky v přímé péči ve spolupráci s uživatelem.  
Poskytování péče 
a) Pomoc při zvládání běžných úkonů péče o vlastní osobu: 
- Službu zajišťují pracovníci v sociálních službách.  
- Jedná se především o pomoc při oblékání a svlékání včetně speciálních pomůcek,  
  pomoc při přesunu na lůžko nebo vozík, pomoc při vstávání z lůžka, uléhání, změnu 
  poloh, pomoc a podporu při podávání jídla a pití, pomoc při prostorové orientaci, 
  samostatném pohybu ve vnitřním i vnějším prostoru. 
b) Pomoc při osobní hygieně nebo poskytnutí podmínek pro osobní hygienu:  
- Služby přímé péče jsou vykonávány soustavně, zajišťují je pracovníci v sociálních 
  službách.   
- Sestávají v pomoci při úkonech osobní hygieny, pomoci při základní péči o vlasy a 
  nehty, pomoci při použití toalety a v dalších pomocných a podporujících činnostech. 
- Klientům je k dispozici také mobilní koupací lůžko a také elektrické zvedací zařízení, jímž je 
koupelna vybavena. 
c) Aktivizační činnosti skupin i jednotlivců: 
- Jedná se o nabídku a podporu zájmových činností a aktivit podporujících sociální  
  začlenění uživatelů do běžného společenského prostředí a také podporujících jejich 
  vzájemnou integraci v zařízení 
- Nabídku tvoří především pracovní činnosti podporující, upevňování motorických,  
  psychických a sociálních schopností a dovedností, vytvoření podmínek pro zajišťování  
  přiměřeného vzdělávání, volno časové a zájmové aktivity. 
- Služba je realizována podle individuálních plánů uživatelů, které vycházejí z jejich   
  osobních cílů. Zdravé stárnutí se bez aktivizačních činností neobejde. Nabízejí smysluplně 
trávený čas, jasnou strukturu dne, kontakt s vrstevníky a okolím a hlavně naše klienty baví. 
- Aktivizační programy jsou koncipovány tak, aby je mohli navštěvovat orientovaní klienti i 
klienti se stařeckou demencí či různým typem pohybového omezení.  
Provozujeme tyto aktivizační činnosti: 
Canisterapie a zooterapie – skupinová i individuální aktivita – pes, jako nejlepší přítel člověka 
přichází do domova pravidelně 1 x v týdnu 
Ergoterapie – skupinová i individuální aktivita – zaměřujeme se na trénink kognitivních funkcí 
– paměť, logické myšlení, rozhodování apod., trénink jemné a hrubé motoriky, podporu řeči a 
komunikačních dovedností.  
Muzikoterpaie – skupinová aktivita – hudba, jako lék. Využíváme hudebních nástrojů, zpěvu, 
reprodukované hudby, rádi bychom vedli naše klienty ke skupinové spolupráci – založením 
pěveckého a hudebního souboru domova.  
Kulturní odpoledne – skupinová aktivita – pořádáme mnohé besedy a přednášky na různá 
témata - cestování, bezpečí seniorů, zdraví apod. Promítáme filmy pro pamětníky. 
Taneční terapie – skupinová aktivita, taneční odpoledne s reprodukovanou i živou hudbou, 
spojujeme aktivně pohyb s hudbou. 
Literární okénka – skupinová aktivita, společné čtení a předčítání i na pokračování.  
Společenské a deskové hry – skupinová aktivita, rozvíjíme jemnou i hrubou motoriku a 
propojujeme postřeh, soutěživost, logiku a orientaci v čase i prostoru.  
Sportovní a rehabilitační odpoledne – skupinová aktivita – cvičení pro udržení zdraví, 
preventivně působí proti negativním dopadům u klientů ohrožených ztuhlostí a atrofií svalů. 
Pořádáme sportovní Olympiády jednotlivců i družstev. 
Bazální a smyslová stimulace – individuální a skupinová aktivita – propojujeme s prvky 
zooterapie, muzikoterapie, ergoterapie, rehabilitace, nezapomínáme na relaxaci a odpočinek.  
Reminiscence – individuální a skupinová aktivita – vzpomínková terapie, jejíž činnosti mají 
blahodárný vliv na duševní a myšlenkovou svěžest v každém věku.   
Trénování paměti – individuální a skupinová aktivita – trénujeme krátkodobou i dlouhodobou 
paměť, postřeh a pohotové reakce, využíváme speciálních metod osvědčených v péči o osoby 
ohrožené stařeckou demencí a Alzheimerem. 
Pořádáme pravidelná setkání s duchovním, také akce spojené s veřejností, např. Vánoční punč 
v zahradě. 
- Každý uživatel Domova má klíčového pracovníka, který sním a pracovním týmem  
  spolupracuje při tvorbě jeho individuálních plánů. 
d) Zprostředkování kontaktu se společenským prostředím: 
- Uživatelé Domova jsou pracovníky podporováni při využívání běžně dostupných  
  služeb a informačních zdrojů, je jim poskytnuta pomoc při udržení kontaktu s rodinou a  
  pomoc a podpora při dalších aktivitách podporujících sociální začleňování osob. 
- v Domově jsou neomezené návštěvní hodiny pro rodinné příslušníky a přátele klientů. Nesmí 
však být omezující provoz a bránit v dodržení nočního klidu. 
e) Sociálně terapeutické činnosti: 
- Za účelem udržení osobních a sociálních schopností a dovedností podporujících  
  sociální začleňování osob jsou uživatelé Domova podporováni v sociálně  
  terapeutických činnostech, vycházejících zejména z aktivizací viz.výše 
f) Pomoc při uplatňování práv, oprávněných zájmů a při obstarávání osobních 
   záležitostí: 
- Sociální pracovnice Domova poskytuje uživatelům základní sociální poradenství. 
- Je jim poskytnuta potřebná pomoc při vyřizování jejich osobních záležitostí.  
- Všichni pracovníci Domova pak dbají na dodržování práv uživatelů při každodenní  
  poskytované péči.  
Odborné služby  
Domov pro seniory „Senior Centrum Nový Bor“ poskytuje uživatelům odbornou 
ošetřovatelskou a pečovatelskou péči 24 hodin denně. Služby jsou poskytovány individuálně 
podle potřeb jednotlivých uživatelů. Při nástupu má každý uživatel možnost si ponechat svého 
praktického lékaře, nicméně Domov pro seniory „Senior Centrum Nový Bor“ má svého 
smluvního lékaře. Ten do zařízení dochází pravidelně 1 x v týdnu, případně dle potřeby. 
Zařízení má smluvně zajištěny také specialisty v odbornostech : psychiatrie, neurologie, 
diabetologie, kteří dochází do zařízení dle potřeby klientů. 
Zdravotní ošetřovatelská péče 
- Zdravotní ošetřovatelská péče je poskytována v rozsahu vyhlášky č. 134/1998 Sb., 
  kterou se vydává seznam zdravotních výkonů s bodovými hodnotami, ve znění  
  pozdějších předpisů, konkrétně odbornosti 913 – Sestra v sociálních službách. 
Ošetřovatelská péče  
- Ošetřovatelská péče je prováděna na základě indikací praktického lékaře uživatele 
   vlastními registrovanými zdravotními sestrami. 
- Indikace zdravotní péče je projednána s příslušným praktickým lékařem před přijetím 
  uživatele.  
- Zahrnuje podávání léků, aplikace injekcí, odběry biologického materiálu, převazy,  
  prevenci proleženin, péči o výživu a vyprazdňování a činnost spojenou se sledováním 
  tělesného a psychického stavu a všech fyziologických funkcí uživatelů. 
 
 
Metody práce 
O uživatele se stará tým složený ze sociální pracovnice, pracovníků v sociálních službách a 
zdravotních pracovníků. Zdravotní pracovníci poskytují ošetřovatelské služby v souladu se 
Zákonem 108/2006 Sb. o zdravotní péči v rozsahu odbornosti 913. Každý uživatel má svého 
klíčového pracovníka, který společně s ním a se sociální pracovnicí vypracovává individuální 
plán péče. 
 
Vyřizování stížností 
Stížnost může podat každý, kdo se cítí být poškozený – uživatel, rodinní příslušníci a příbuzní, 
pracovníci Domova pro seniory „Senior Centrum Nový Bor“. Stěžovatel může podáním stížnosti 
i vedením jednání pověřit nezávislého zástupce. 
Podání stížnosti není důvodem pro ukončení služby ani nevede k diskriminujícímu jednání ze 
strany Senior Centra Nový Bor. Při vyřizování stížností je respektováno soukromí a lidská práva 
uživatele. Na žádost uživatele bude zachována mlčenlivost o jeho totožnosti. 
Stěžovatel si může stěžovat ústní nebo písemnou formou na poskytované služby.  
Stěžovatel může stížnost podat: vhozením do schránky na stížnosti, předáním stížnosti ředitelce 
Senior Centra Nový Bor nebo pracovníkovi Domova pro seniory „Senior Centrum Nový Bor“, 
či stížnost poslat na adresu Domova pro seniory „Senior Centrum Nový Bor“.  
Stížnost může být anonymní. 
Lhůta pro vyřízení stížnosti je 30 kalendářních dnů a počíná běžet první den následující po dni 
doručení, příp. sdělení stížnosti. Odpověď bude uživateli doručena písemně. Odpovědi na 
anonymní stížnosti jsou umísťovány na nástěnce v Domově pro seniory.  
V případě nespokojenosti s vyřízením stížnosti má stěžovatel možnost obrátit se na nezávislý 
(objektivní) orgán, instituce, které se zabývají ochranou lidských a občanských práv.  
 
 
Ukončení služby 
Délka pobytové služby v Domově pro seniory „Senior Centrum Nový Bor“ není limitována. 
Uživatelé uzavírají smlouvu o poskytování pobytových služeb sociální péče na dobu neurčitou 
s1-měsíční výpovědní lhůtou. 
Ukončení poskytování služeb může být z těchto důvodů: 
a) Úmrtí uživatele 
b) Ukončení poskytování služby ze strany poskytovatele 
c) Ukončení poskytování služby ze strany uživatele (zákonného zástupce) 
Poskytovatel může ukončit poskytování služby uživateli, jestliže:  
- uživatel hrubě porušuje své povinnosti vyplývající ze Smlouvy, uživatel i po třetím 
  písemném napomenutí  
- hrubě porušuje povinnosti vyplývající z „Vnitřních pravidel Senior Centra Nový Bor“, 
- došlo-li ke změně poměrů uživatele, zejména zdravotního stavu a Poskytovatel není  
  oprávněn poskytovat sociální služby, které v důsledku této změny uživatel potřebuje – 
  uživatel již nesplňuje podmínky cílové skupiny. 
Uživatel (zákonného zástupce), může ukončit poskytování služby na základě písemného 
oznámení i bez udání důvodu.   
 
 
Úhrady za služby 
Služby jsou hrazeny dle platného ceníku služeb Senior Centra Nový Bor. Uživatel hradí 
ubytování a stravování dle částek stanovených Zákonem 108/2006 Sb. a provádějící vyhláškou 
505/2006 Sb. v platném znění.  
 
Další doplňující informace 
Služba není určena: 
- Seniorům, kteří jsou schopni za pomoci dostupných terénních sociálních služeb zůstat 
 ve svém domácím prostředí  
- Seniorům, kteří z důvodu nepříznivého zdravotního stavu potřebují takovou péči,  
  kterou lze poskytnout jen ve zdravotnických zařízeních  
- Seniorům s diagnostikovaným středně těžkým až těžkým onemocněním demencí s 
  projevy narušujícími kolektivní soužití  
- Seniorům, kteří jsou závislí na návykových látkách  
- Seniorům, kteří v důsledku poruchy osobnosti narušují klidné soužití v kolektivu  
- Seniorům s potřebnou osobní asistence  
- Seniorům, kteří nepotřebují zajištění celodenní péče  
- Seniorům se závažným akutním infekčním onemocněním nebo diagnózou 
  bacilonosiče (TBC, Salmonelóza)  
- Seniorů s projevy parazitárního onemocnění  
- Seniorům s vrozenou úplnou hluchotou nebo slepotou  
- Seniorům s opakujícími se projevy agresivity a chování znemožňující zajištění bezpečí  
  pro stávající uživatele (na základě lékařského vyjádření) 
- S ohledem na personální zajištění nemůžeme přijímat osoby, které nerozumí 
   českému jazyku  
- Seniorům s vrozenou mentální retardací a autismem                                                                 
 
Fakultativní služby (jsou-li poskytovány) 
Nejsou poskytovány 
 
Prostory, materiální a technické vybavení 
V I PP se nachází centrální kotelna, náhradní zdroj zálohy elektrické energie a strojovna výtahu, 
dílna a zázemí údržby objektu. Je zde také centrální místnost pro uložení odpadu a špinavého 
prádla a odpadů. Z centrální místnosti vede přímá cesta k odvozu odpadu a špinavého prádla ven 
z budovy k odvozu dodavatelskými firmami.   
V I. NP objektu se nachází 13 pokojů pro uživatele, sociální zařízení a koupelny pro uživatele,  
šatna pro personál a se sociálním zařízením a sprchami. Dále se zde nachází úklidová místnost 
s výlevkou, jídelna pro uživatele, kuchyňka pro přípravu a servírování stravy – výdejna stravy. 
Zde je umístěna myčka na nádobí a pracovna sester. Dále jsou zde skladové prostory čistého 
práda a zdravotnického materiálu.  
V II NP se nachází 14 pokojů pro uživatele,   sociální zařízení pro uživatele,  denní místnost a 
kuchyňka pro personál, pracovna sester a vyšetřovna - příjmová a odběrová místnost, koupelna 
pro imobilní uživatelé – koupací lůžko, sklad čistého prádla, úklidová a čistící místnost a sklad 
zdravotnického materiálu. V tomto patře je také prostor, který nazýváme „obývák“. Jde 
o společenskou, návštěvní místnost, kde je možné strávit volný čas s rodinou v době návštěvy, či 
odpoledne jen tak s knížkou v ruce. SOučáastí je vlastní kuchyňka, kde je možné si připravit čaj nebo 
kávu.  
Všechna patra jsou mezi s sebou propojena výtahem, kterým lze převážet klienty také imobilní, 
trvale odkázané na pobyt na lůžku.  
Veškeré prostory jsou bezbariérově přizpůsobeny pohybu osob s pohybovým omezením. 
Hygienické zázemí pro klienty: 
WC - 8, Sprchy pro klienty - 2, Koupelna + WC inv.,bezbariérová - 3, Koupelna pro mobilní 
koupací lůžko, vybavena je zvedacím zařízením  – 3,WC inv,bezbariérová.  
Stěny v hygienickém zázemí jsou opatřeny omyvatelným obkladem a na podlahách je položena 
protiskluzová, snadno omyvatelná a dezinfikovatelná dlažba. 
Specifikace ostatní provozních a pomocných místností: 
Kuchyňka pro přípravu stravy klientů 
 
 
1 
Kuchyňka, denní místnost pro personál 
 
 
1 
Jídelna pro klienty Senior centra 
 
 
 
1 
Odpočivná denní i společenská místnost pro klienty 
1 
Pracovna sester a pečovatelek 
 
 
 
1 
Přípravna léků  
 
 
 
 
 
1 
Vyšetřovna – příjmová a odběrová místnost  
 
1 
Úklidová místnost 
 
 
 
 
 
2 
Ukládání odpadů a špinavého prádla  
 
 
4 
Sklad SZM 
 
 
 
 
 
 
1 
Pomocný sklad pomůcek k pečování  
 
 
1 
WC pro personál 
 
 
 
 
 
3 
Šatna pro personál 
 
 
 
 
 
1 
b/ Vybavení pokojů:  
Nábytek 
Dřevěný, el. polohovací lůžka se snímatelnými zábranami, noční 
stolky k lůžku, jídelní desky k lůžku, hrazdy k aktivní mobilitě 
klientů na lůžku, antidekubitární, více zónové matrace, omyvatelné 
Charakter stěn 
Cihla, SDK, obklady, omyvatelné povrchy, omyvatelná výmalba  
Podlahy 
Protiskluzové, omyvatelné PVC, protiskluzová dlažba 
Veškeré povrchy, obklady stěn i podlahy jsou snadno čistitelné, omyvatelné a dezinfikovatelné. 
Na každém pokoji klientů je umístěno umyvadlo s teplou a studenou vodou. Kolem umyvadel 
jsou stěny obloženy keramickým, omyvatelným a dezinfikovatelným obkladem. U každého 
umyvadla je zrcadlo a prostor na uložení hygienických pomůcek klientů. V každém pokoji jsou 
umístěny šatní skříně pro uložené osobního prádla a věcí klientů. 
Každý klient má k dispozici svůj vlastní náramkový signalizační pásek, se kterým je plně 
mobilní a díky němu přivolá kdykoli potřebnou pomoc obslužného personálu. 
Bezpečný dosah individuálního signalizačního zařízení je také v přilehlé zahradě, která je 
klientům volně k dispozici. Zde je možné strávit volný čas, aktivní či pasivní odpočinek.  
Celý areál je vybaven signalizačním zařízením a zajištěn v rámci požární bezpečnosti. 
Areál je střežen bezpečnostní agenturou. 
 
 
 
 
Dne: 18. 11. 2015 
 
Zpracoval: 
Málková Andrea 
 
 
