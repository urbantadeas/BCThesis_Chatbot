A. Popis realizace poskytování sociálních služeb 
 
Poskytovatel: Domov Matky Rosy 
Rajhrad, Odbojářů 324 
IČ 73634093 
e-mail: reditel@domaro.cz 
www.domaro.cz 
 
 
Vstup uživatele do služby 
První kontakt se zájemcem o sociální službu (s jeho zástupcem) probíhá telefonicky, emailem 
nebo osobně v budově Domova Matky Rosy. Sociální pracovník, zástupce ředitele, případně 
ředitel, informuje zájemce o poskytovaných službách, vybavení Domova, úhradách za 
poskytované služby, možnostech různých aktivit, které pro klienty organizuje Domov. V prvé 
řadě však informuje o kapacitě Domova, o vedení seznamu zájemců o přijetí a o možném 
termínu přijetí do Domova. Nemá-li takovou zdravotní anamnézou či medikací, které by 
vylučovaly jeho přijetí a dále požaduje přijetí do Domova, je mu předán formulář žádosti o 
přijetí do Domova Matky Rosy, domova pro seniory, který je dostupný i na internetu na 
stránkách www.domaro.cz. Na základě přijaté žádosti, po uvolnění místa v Domově, proběhne 
sociální šetření u uživatele. Sociální šetření provádí sociální pracovnice a staniční sestra, pokud 
je vše v souladu, po schválení vedením Domova je zájemce přijat. Ke dni nástupu je s budoucím 
uživatelem uzavřena Smlouva o poskytování sociální služby, která řeší všechny podmínky jeho 
života v Domově. 
 
Metody práce s uživatelem 
Jelikož jde o domov pro seniory, v němž budou poskytovány pobytové služby osobám se 
sníženou soběstačností, bude základní metodou práce s uživatelem každodenní opakovaný 
osobní kontakt, při němž mu bude poskytována nejen pomoc při zvládání každodenních úkonů, 
ale také zprostředkování kontaktu se společenským prostředím, pomoc při uplatňování práv, 
oprávněných zájmů a obstarávání osobních záležitostí. Cílem je podpora a udržení 
soběstačnosti a samostatnosti, v dílčích oblastech běžného života. Podporovat začlenění do 
společnosti a chránit před sociálním vyloučením.  
 
Hlavním cílem je: 
 
✓ organizovat poskytování služby tak, aby uživatelé mohli uplatňovat vlastní vůli, 
✓ podporovat uživatele při zvládání každodenní péče o sebe sama (osobní hygiena, 
oblékání, příjem stravy, pitný režim), 
✓ poskytovat potřebnou a odbornou péči uživatelům zcela závislým na péči jiné osoby, 
✓ podpora a pomoc při uplatňování práv a oprávněných zájmů, obstarávání osobních 
záležitostí klienta, pomoc a podpora při využívání běžně dostupných služeb a 
informačních zdrojů, pomoc při obnově či upevnění kontaktů s rodinou, podpora 
utváření mezilidských vztahů, pomoc a podpora při dalších aktivitách vedoucí k 
sociálnímu začleňování, 
✓ nabízet aktivizační činnosti, rozvíjet či udržovat schopnosti a dovednosti všech 
uživatelů, podporovat a vytvářet individuální aktivity, 
✓ kontakt se společenským prostředím, využití informačních zdrojů, zajištění kulturních 
a vzdělávacích akcí, duchovního vyžití, které vedou k rozvoji a udržení osobních 
sociálních schopností. 
 
 
 
Zapojení uživatelů do rozhodování o využití služby 
Rozsah a formy požadovaných služeb jsou s uživatelem projednány a zahrnuty do Smlouvy při 
jeho nástupu do Domova. Po krátké době, sloužící k bližšímu seznámení a k adaptaci na 
podmínky Domova je s uživatelem sestaven individuální plán poskytování sociální služby. 
Vyhodnocování jeho plnění, změny či doplňky kdykoliv v průběhu poskytování služeb, se 
provádí kdykoliv na základě požadavku uživatele, případně podle jeho potřeb. Pravidelnou 
kontrolu provádí klíčový pracovník a sociální pracovnice. 
 
Způsob vyřizování stížností uživatelů 
Pro případné stížnosti nebo doporučení uživatelů je zřízena schránka důvěry, veřejně dostupná. 
Záznamy v ní jsou projednávány na poradách vedení, každá stížnost je s uživatelem projednána, 
písemně uzavřena a uložena v kanceláři ředitelky DMR. 
 
Ukončení poskytování služby 
Poskytování služby bude ukončeno:  
- na vlastní žádost uživatele 
- po vzájemné dohodě obou smluvních stran 
- při úmrtí uživatele 
- při hrubém porušení stanovených podmínek 
 
Všechny tyto možnosti jsou zahrnuty do uzavřené smlouvy. 
 
Materiální a technické zabezpečení realizace sociální služby 
Sídlo poskytovatele podle Evidence církevních právnických osob vedené Ministerstvem 
kultury, je umístěno v areálu kláštera Kongregace sester Těšitelek Božského Srdce Ježíšova v 
Rajhradě. Prostory Domova jsou pronajaty od vlastníka nemovitosti, České provincie 
Kongregace sester Těšitelek Božského Srdce Ježíšova. Veškeré technické a materiální vybavení 
nacházející se v pronajatých prostorách je majetkem Domova Matky Rosy. Řádná nájemní 
smlouva je uzavřena. 
 
 
Pro uživatele je připraveno:  
33 jednolůžkových pokojů 
2 dvoulůžkové pokoje 
1 třílůžkový pokoj 
 
Pro provoz jsou dále pronajaty: 
 - kanceláře 
- společenská místnost 
- jídelna, kuchyň 
-  koupelny, toalety 
- sklady 
- ošetřovna (7 míst pro uživatele, ošetřovna, koupelna s příslušenstvím) 
- vrátnice, chodby 
 
Všechny prostory jsou bezbariérové, včetně přístupu k výtahu. Každý z pokojů je vybaven 
komunikačním a signalizačním zařízením. Celková plocha pronajatá pro činnost Domova pro 
seniory činí 2.000 m2. 
 
 
 
 
Domov Matky Rosy poskytuje pobytové sociální služby občanům, kteří jsou, starší 55 let, 
a kteří pro trvalé změny zdravotního stavu potřebují částečnou nebo komplexní ošetřovatelskou 
péči, jež jim nemůže být zajištěna členy rodiny ani pečovatelskou službou nebo jinými službami 
sociální péče, a to v plném rozsahu činností specifikovaných v ustanovení §49 zákona č. 
108/2006Sb. v platném znění. Tito občané představují cílovou skupinu poskytování sociálních 
služeb. 
Pokud jde o zdravotní péči, poskytuje Domov prostřednictvím svých zaměstnanců 
ošetřovatelskou a zdravotní péči. Zdravotní péče je poskytována praktickým lékařem, v případě 
potřeby odbornými lékaři či v nemocnicích Brna a Brna – venkova, kam zajišťuje Domov 
dopravu i doprovod. 
 
 
V Rajhradě dne 3. 3. 2021 
 
Mgr. Veronika Křižovičová 
ředitelka DMR 
 
 
 
 
 
  
 
