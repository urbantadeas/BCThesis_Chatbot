CHARITNÍ DOMOV MĚSTO ALBRECHTICE 
 
Poskytovatel:  Česká katolická charita, Vladislavova 1460/12, 110 00 Praha 1 
Identifikátor služby: 1805141 
Místo poskytování služby: Charitní domov Město Albrechtice, Úzká 106/1, 793 95 Město Albrechtice 
Druh sociální služby (dle zákona č. 108/2006 Sb.): §49 zákona – Domov pro seniory 
Kapacita: počet lůžek 22 
Forma poskytování: pobytová 
 
 
POSLÁNÍ 
Charitní domov Město Albrechtice (dále také Domov) poskytuje celoroční pobytovou nepřetržitou 
službu seniorům, kteří vzhledem ke svému věku a zdravotnímu stavu potřebují pravidelnou podporu 
a pomoc a kterým nemůže být poskytnuta v jejich domácím prostředí. Ta spočívá v zajištění fyzických, 
duševních, sociálních a zejména duchovních potřeb. Domov jim umožňuje, aby prožívali závěr svého 
života co nejdůstojněji – v atmosféře pokoje, porozumění a vzájemné lásky a v prostředí řeholní 
rodiny. 
 
 
DRUH SLUŽBY  
Charitní domov Město Albrechtice je registrovanou sociální službou domova pro seniory dle § 49 
zákona o sociálních službách č. 108/2006 Sb. Domov je organizační jednotkou České katolické charity 
(dále jen ČKCH), se sídlem v Praze 1 – Novém Městě, Vladislavova 12. 
 
 
MÍSTO POSKYTOVÁNÍ SLUŽBY  
Domov je umístěn v prostorách kláštera Milosrdných sester sv. Karla Boromejského na adrese: 
Úzká 106/1, 793 95 Město Albrechtice 
Domov se skládá z komplexu budov, které jsou propojeny zahradou s možností odpočinku. 
 
 
OKRUH OSOB, KTERÝM JE SLUŽBA POSKYTOVÁNA 
Služba je určena sestrám Kongregace Milosrdných sester sv. Karla Boromejského a kněžím, jejichž 
zdravotní stav vyžaduje podporu a péči jiné osoby a kteří chtějí žít v církevním prostředí.  
 
 starším 65 let (65 -80 let mladší senioři, nad 80 let starší senioři) 
 výjimečně i mladším 65 let, pokud jsou již ve starobním důchodu nebo v invalidním důchodu 
nebo jejich zdravotní stav vyžaduje péči či pomoc druhé osoby 
 
 
CÍLE 
Cílem Domova je provázení obyvatel v jejich stáří a nemoci dle jejich individuálních potřeb  
a to zejména: 
 
 Zachovat maximální soběstačnost obyvatel a umožnit osobní realizaci  
ve prospěch domova (výpomoc v kuchyni, jídelně, prádelně, vrátnici, kaplích  
a na zahradě).  
 Umožnit obyvatelkám prožít závěr života podle jejich přání a zvyků (účastí na mši 
sv., modlitbou a v případě kněží také sloužením mše sv.) v rodinné atmosféře 
komunity a uchovat vazby příbuzných a přátel. 
 Umožnit obyvatelkám důstojně dožít v Domově, ne v nemocnici (nevyžaduje-li 
zdravotní stav obyvatele 24 hodinovou lékařskou či jinak specializovanou péči).  
 
Domov poskytuje tyto služby: 
 
Základní činnosti: 
• ubytování a stravování 
• ošetřovatelská a zdravotní péče 
• udržování úrovně pohybových, rozumových, komunikačních schopností a dovedností 
prostřednictvím rehabilitace a aktivizačních činností 
• 
vytváření podmínek pro aktivní prožívání volného času (ruční práce, individuální i společné 
čtení, TV, společenské hry, oslavy narozenin, jmenin a liturgických svátků, procházky, výlety, 
pobyty na zahradě, poutě, sběr a zpracování bylin) 
• pomoc při uplatňování práv, oprávněných zájmů a při obstarávání osobních záležitostí 
• základní i odborné sociální poradenství  
• 
podpora přirozených mezilidských vztahů - rozmluvy, kontakty, návštěvy nemocných sestrou 
představenou a příbuznými 
 
Specifické činnosti: 
 
• 
zajišťování podmínek pro realizaci duchovních potřeb a celoživotního řeholního poslání 
obyvatel (mše sv., společná modlitba, svátost smíření, duchovní cvičení, poutě) v souladu 
s denním řádem komunity, Konstitucemi i Stanovami a Výnosy kongregace 
• 
návštěvy u příbuzných 
• 
doprovázení umírajících (komunitou jako nejbližší rodinou) 
 
 
ZÁSADY POSKYTOVÁNÍ SLUŽBY  
Služba se poskytuje na základě křesťanských zásad – službou milosrdné lásky a pomoci bližnímu 
v nouzi. Pramení z evangelního poselství a sociálního učení katolické církve: důstojnost lidské osoby, 
společné dobro, solidarita, subsidiarita a kvalita.  
Jejich praktické uplatňování je předpokladem naplňování hodnot: pravdy, svobody, spravedlnosti  
a lásky. Mezi zásadami a hodnotami je vztah. Pracovníci charity se snaží o dosažení maximální možné 
kvality charitní služby.  
K naplnění vedou tyto předpoklady: profesní odbornost, lidskost (ve smyslu laskavého přístupu  
a pozornosti věnované druhému), odpovědnost, poctivost, dobré vztahy na pracovišti a vlastní 
aktivita a tvořivý přístup. 
 (cit. Kodex Charity ČR)  
 
• 
individuální přístup  
• 
úcta a respekt k  jejich životnímu stylu 
• 
podpora samostatnosti a soběstačnosti  
• 
podpora a umožnění samostatného rozhodování (včetně uznání práva na riziko) 
• 
respektování a ochrana důstojnosti  
• 
profesionalita 
• 
partnerství  - uznáváme obyvatele jako rovnocenného partnera 
 
 
 
Dne: 7. prosince 2022  
 
Zpracoval: Lenka Jedelská 
 
 
 
 
