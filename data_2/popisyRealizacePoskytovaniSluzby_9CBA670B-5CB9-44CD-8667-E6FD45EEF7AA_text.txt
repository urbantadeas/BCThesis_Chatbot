                                 KOUSEK NEBE s.r.o., domov pro seniory, Poděbradova 2017/61, 702 00 Ostrava 
 
1 
 
POPIS REALIZACE POSKYTOVÁNÍ SOCIÁLNÍ SLUŽBY 
 
1 Poslání sociální služby 
Posláním domova pro seniory KOUSEK NEBE s.r.o. je poskytování sociálních, 
ošetřovatelských pečovatelských služeb s podporou soběstačnosti svých uživatelů. 
 
Domov poskytuje služby mužům i ženám, kteří vzhledem ke svému věku, zdravotnímu stavu 
a sociální situaci jsou závislí na pomoci jiné osoby a nemohou žít ve svém přirozeném 
prostředí. Služba je plánovaná komplexně, individuálně, což umožňuje uživatelům se 
rozhodovat o dalším způsobu života. Je poskytována taková míra podpory, která zachovává v 
maximální možné míře soběstačnost a rozvíjí již získané schopnosti uživatele. 
Poslání Domova je taktéž rozvíjet sociální kontakty - podporuje přirozenou vazbu na rodinu, 
přátele a místní komunitu. Rodinu uživatelů považuje personál za důležitý zdroj informací k 
navázání vztahu s uživatelem a tvorbě individuálního plánu péče. 
 
 
2 Cílová skupina 
Služba je určena všem osobám mající trvalý pobyt na území ČR, bez rozdílu rasy, vyznání, 
sociálního či politického postavení od 50 let věku se sníženou soběstačností, s chronickým 
onemocněním, či trvalým hendikepem, jejichž situace vyžaduje nepřetržitou pomoc jiné 
fyzické osoby. 
Služba není určena: 
▪ osobám, které potřebují léčebnou péči v lůžkovém zdravotnickém zařízení 
▪ osobám, které z důvodu infekčního onemocnění nejsou schopny pobytu v zařízení 
▪ osobám, které mohou ohrozit, popřípadě ohrožují, sebe a okolí pro akutní nebo 
nestabilizovanou duševní nemoc nebo závislost 
▪ osobám, jejichž chování, by narušovalo kolektivní soužití, a to zejména z důvodu 
duševní nemoci, závažné mentální poruchy, závislosti na návykových látkách nebo 
alkoholu. 
 
3 Cíle sociální služby 
Cílem poskytované sociální služby je pomoc a podpora uživatelů v soběstačnosti a v běžném 
způsobu života, které vychází z individuálních potřeb uživatelů a jejich stanovených cílů. 
Dlouhodobé cíle domova pro seniory jsou: 
▪ 
Udržet a rozvíjet co nejvíce schopnosti uživatelů 
▪ 
Podporovat uživatele v udržování kontaktů s rodinou, přáteli a společenským 
prostředím 
▪ 
Podporovat uživatele v běžném způsobu života 
▪ 
Poskytnout bezpečnější domov a důstojné podmínky k životu 
                                 KOUSEK NEBE s.r.o., domov pro seniory, Poděbradova 2017/61, 702 00 Ostrava 
 
2 
 
4 Zásady poskytování služby 
▪ 
Nezávislost, soběstačnost: služba poskytuje přiměřenou míru podpory, tak abyste byli 
co nejméně závislí na službě a pracovnicích. Podle svých možností a schopností máte 
zodpovědnost za vlastní rozhodování 
▪ 
Zapojení se do běžného života: způsob poskytování služby podporuje běžný způsob 
života, zachování přirozených vazeb na komunitu 
▪ 
Důraz na potřeby jednotlivce: služby jsou Vám „šité na míru" 
▪ 
Respektování soukromí: Pracovníci služby budou vždy zachovávat Vaše soukromí 
▪ 
Mlčenlivost: o všech údajích, se kterými pracujeme, zachováváme mlčenlivost 
▪ 
Partnerství: jste naším rovnocenným partnerem 
▪ 
Respektování lidské důstojnosti: službu poskytujeme tak, abychom zachovali Vaši 
důstojnost 
▪ 
Dodržování lidských práv a svobod: při poskytování služby dbáme na dodržování 
lidských práv a svobod 
 
5 Prostředí, v němž je služba poskytována 
Služba je poskytována zařízení v centru Ostravy. K budově náleží prostorný dvůr 
s venkovním posezením. V blízkosti domova se nachází několik městských parků (Husův sad, 
Bezručův sad, Komenského sady). Dále je v okolí zařízení vyhlídková věž Radnice města 
Ostravy, nákupní centrum Forum Nová Karolina, Městská nemocnice Ostrava se Stanicí 
rychlé záchranné služby, Magistrát města Ostravy a Úřad práce ČR.  
 
6 Dispoziční řešení prostor domova 
Domov pro seniory sídlí v centru Ostravy na ulici Poděbradova č. 2017/61. Toto místo je 
dobře přístupné. Nedaleko se nachází ústřední autobusové nádraží, vlaková stanice Ostrava – 
střed a Ostrava – stodolní, v bezprostřední blízkosti je tramvajová zastávka Důl Jindřich a 
trolejbusová a autobusová zastávka Konzervatoř.  
Domov pro seniory se nachází v budově s 5 nadpodlažními patry (dále jen NP) a 1 
podpodlažním, přičemž domovem jsou využívána 4 patra této budovy a suterén. K dispozici 
je jeden výtah. Celkový počet míst je 22. V 1. NP se nachází dvě oddělení. Oddělení č. 1 tvoří 
čtyři pokoje (2 dvoulůžkové, 2 jednolůžkové), chodbičky, dvě toalety a koupelna 
vybavená koupacím lůžkem. Oddělení č. 2 se skládá ze tří pokojů (1 jednolůžkový, 2 
dvoulůžkové), chodbičky, jednoho sociálního zařízení (koupelna spojená s WC) a kuchyňky, 
která je využívaná personálem. Na 2. NP se nachází oddělení č. 3. Toto je tvořeno 6 pokoji (1 
jednolůžkový, 5 dvoulůžkových), chodbami, 3 sociálními zařízeními (1 samostatné WC, 2 
koupelny spojené s WC), společenskou místností a kuchyňkou, která je určena pro uživatele. 
Na 3 NP je umístěn sklad inkontinenčních pomůcek, sklad kompenzačních pomůcek, žehlírna 
a sociálního zařízení pro personál (koupelna spojená s WC). Jídelna a aktivizační místnost pro 
uživatele se nachází ve 4. NP. Na tomto poschodí jsou rovněž umístěny kanceláře ředitelky, 
účetní, sociální pracovnice, sesterna, ordinace lékaře, výdejna stravy, sociální zařízení pro 
uživatele (koupelna spojená s WC) a úklidová místnost. Nachází se zde i zázemí pro personál, 
což představuje denní místnost, která je spojená se šatnou, 2 kuchyňky a 1 sociální zařízení. 
                                 KOUSEK NEBE s.r.o., domov pro seniory, Poděbradova 2017/61, 702 00 Ostrava 
 
3 
 
V podpodlažním patře jsou prostory využity pro skladování, prádelnu a sušárnu. Dále je zde 
umístěna výlevka. Prádelna je vybavena1 pračkami, z nichž jedna je průmyslová. Sušárna je 
vybavena průmyslovou sušičkou. Domovem je využíván i dvůr, který bezprostředně přiléhá 
k zadní části budovy.  
 
 
7 Nabízené činnosti 
Domov pro seniory nabízí služby podle § 49 zákona č. 108/2006 Sb.  
Ubytování je zajištěno v jedno a dvou lůžkových pokojích vybavených veškerým potřebným 
nábytkem, který je tvořen polohovacím lůžkem (včetně lůžkovin), nočním stolkem a šatní 
skříní. Na každém pokoji je také malý stolek s židlemi. Po dohodě s ředitelkou služby si může 
osoba pokoj vybavit také vlastním drobným nábytkem a zařízením, např. televizí, rádiem, 
apod. Koupelny se sociálním zařízením jsou společné, vždy minimálně jedna na každém 
oddělení. Výše úhrady za ubytování činí 280 Kč denně. Cena zahrnuje i úklid, praní, žehlení a 
drobné opravy ložního a osobního prádla. Úklid se provádí ve standardním rozsahu stanovém 
v provozním řádu zařízení. 
Stravování je poskytováno v rozsahu pěti jídel: snídaně, oběd, večeře a dvě svačinky. Cena za 
stravu činí 235 Kč denně. Je zde možnost zajistit diabetickou stravu v rozsahu šesti jídel 
denně, popřípadě jinou dietu. 
Úkony přímé obslužné péče jsou poskytovány podle výše uvedeného zákona. Péče je hrazena 
přiznaným příspěvkem na péči a je poskytována podle stanového stupně závislosti 
v rozhodnutí o příspěvku na péči. Podle úrovně soběstačnosti a potřeb uživatele poskytují 
pracovníci podporu a péči zejména v oblastech: 
▪ stravování- pomoc a podpora při přípravě, podávání a porcování stravy, přijímání 
stravy a tekutin,  
▪ osobní hygiena- pomoc při koupání nebo sprchování, základní péče o vlasy a nehty, 
holení, výkon fyziologické potřeby, 
▪ změna polohy- pomoc a podpora při vstávání, ulehání, sezení, polohování, 
▪ pomoc při přesunu na lůžko nebo na vozík, 
▪ oblékání- pomoc a podpora při výběru oblečení, oblékání a svlékání včetně speciálních 
pomůcek, pomoc při obouvání, zouvání, 
▪ orientace- pomoc při prostorové orientaci v domově i mimo něj 
Dále jsou zde nabízeny další činnosti: aktivizační činnosti, zprostředkování kontaktu se spol. 
prostředím (obnovení kontaktu s rodinou a při dalších aktivitách) sociálně terapeutické 
činnosti. Aktivizační činnosti zahrnují nabídku volnočasových aktivit a zájmových aktivit. 
Aktivizační činnosti má na starost aktivizační pracovník, který organizuje program pro 
uživatele. V rámci sociálně terapeutické činnosti dochází k nácviku jemné motoriky, 
kognitivnímu tréninku, skupinových cvičení. 
V zařízení je zajištěna také zdravotnická péče, která je hrazena ze zdravotního pojištění.  
Dle potřeby zprostředkováváme klientům fakultativní služby. Jimiž jsou kadeřnické, holičské 
a pedikérské služby. Kadeřnice a pedikérka dochází do domova po předchozí domluvě ve 
smluvenou dobu. Tyto služby se řídí dle aktuálního ceníku dodavatele dané služby. 
                                 KOUSEK NEBE s.r.o., domov pro seniory, Poděbradova 2017/61, 702 00 Ostrava 
 
4 
 
8 Jednání se zájemcem o službu 
K jednání se zájemcem o službu je pověřena sociální pracovnice. Informace jsou předávány 
osobně v kanceláři společnosti, případně po telefonu a poté může být dohodnuta osobní 
schůzka. Informace jsou k dispozici také na webových stránkách služby nebo na informačním 
letáku. 
Zájemce žádá o poskytování služby pomocí formuláře „Žádost o poskytování sociální 
služby“, který je ke stažení na webových stránkách služby, nebo jej může obdržet v kanceláři 
sociální pracovnice. Přijaté žádosti jsou zapsány do evidence. V případě volné kapacity 
provede sociální pracovnice za asistence zdravotní sestry u žadatele sociální šetření. Sociální 
šetření se provádí v domácím prostředí klienta, pokud je klient hospitalizován tak ve 
zdravotnických či jiných zařízení. Během sociálního šetření zjišťuje sociální pracovnice 
veškeré potřebné informace (zdravotní a rodinnou anamnézu klienta, finanční situaci, aktuální 
kontakty na blízké a rodinu) a především samotné potřeby a přání klienta. Dále jej informuje 
o podmínkách poskytování služby a seznamuje ho s obsahem „Smlouvy o poskytování 
sociální služby“ se všemi přílohami. Během sociálního šetření se vyhotoví záznam, kterým 
sociální pracovnice zhodnotí celkovou situaci žadatele, záznam je podepsán sociální 
pracovnicí a žadatelem o službu, popř. opatrovníkem. Po provedení sociálního šetření je 
žádost vyhodnocována. Je-li žádost vyhodnocená kladně (uživatel splňuje požadavky) žádost 
je zařazena v evidenci žadatelů o službu. Při uvolnění místa je žadatel kontaktován. V případě 
více žádostí na jedno volné místo rozhoduje akutnost situace určená dle postupu zakotveného 
ve vnitřních předpisech organizace.  
 
9 Smlouva o poskytování sociální služby 
Služba je poskytována na základě smluvního vztahu mezi poskytovatelem a uživatelem (nebo 
jeho zákonným zástupcem). Pokud uživatel není schopen porozumět obsahu smlouvy a nemá 
zákonného zástupce, je zastoupen příslušným pracovníkem Úřadu městského obvodu 
Moravská Ostrava a Přívoz.  
Smlouva je uzavřena písemně ve dvou vyhotoveních s platnosti originálu. Jednotlivé body 
smlouvy a veškeré přílohy jsou uživateli podrobně vysvětleny. Smlouva o poskytování 
sociální služby obsahuje několik příloh, především vnitřní pravidla zařízení, ceník služeb a 
souhlas se zpracováním údajů. 
Pokud se uživatel rozhodne ukončit pobytovou službu, po vzájemné dohodě se sociálním 
pracovníkem (př. ředitelkou společnosti) se sepíše „Dohoda o ukončení poskytování služby“ 
Uživatel je oprávněn vypovědět smlouvu bez udání důvodu. Poskytovatel může vypovědět 
smlouvu pouze, pokud uživatel porušil vnitřní pravidla služby, které jsou přílohou smlouvy.  
 
 
10 Individuální plánování 
Ještě před nástupem do domova zjišťuje sociální pracovník potřeby a cíle budoucího 
uživatele. Na základě těchto zjištění je pak vyhotovena smlouva. Sjednaný rozsah podpory a 
osobní cíle jsou zaznamenány a průběžně vyhodnocovány v rámci individuálního plánování.  
Individuální plán se vytváří po uzavření smlouvy o poskytování sociální služby. Individuální 
plán obsahuje jednotlivé cíle uživatele, kroky k dosažení cíle, překážky komplikující 
                                 KOUSEK NEBE s.r.o., domov pro seniory, Poděbradova 2017/61, 702 00 Ostrava 
 
5 
 
k dosažení cíle a termín vyhotovení individuálního plánu. Individuální plán se průběžně 
aktualizuje a vyhodnocuje dle sjednaného termínu nejdéle však po šesti měsících. Individuální 
plán je rovněž vyhodnocován dle aktuální potřeby uživatele. Na vyhodnocování se podílí 
uživatel, klíčový pracovník a sociální pracovník. 
Individuální plán sestavuje klíčový pracovník ve spolupráci s uživatelem. Klíčový pracovník 
je metodicky veden sociálním pracovníkem. Klíčovým pracovníkem je zpravidla jeden 
z pracovníků v sociálních službách, který je nejčastěji v kontaktu s uživatelem. Klíčový 
pracovník může být na přání uživatele změněn. 
 
11 Stížnosti na kvalitu a způsob poskytování služby 
Stížnost na pracovníky nebo sociální službu může podat každý uživatel, osoba, kterou si 
uživatel zvolí, aby jej zastupovala a také příbuzní či známí uživatele. 
Stížnost může být podána buď ústně / osobně nebo písemně, a to kterémukoli pracovníkovi 
společnosti nebo ředitelce společnosti. O této možnosti je klient informován již v období, kdy 
žádá o službu. 
Na každém oddělení je na viditelném místě k dispozici srozumitelný návod, jak podat stížnost 
a kontakty na nadřízené orgány.  
K přijímání stížností jsou k dispozici schránky podnětů, připomínek a stížností a Kniha přání 
a stížností. 
K vyřizování stížností je kompetentní pouze ředitelka společnosti. Ta je povinna stížnost 
prošetřit a podat vyrozumění o výsledku tohoto šetření nejpozději do 30 dnů ode dne podání 
stížnosti.  
 
 
 
 
 
 
 
