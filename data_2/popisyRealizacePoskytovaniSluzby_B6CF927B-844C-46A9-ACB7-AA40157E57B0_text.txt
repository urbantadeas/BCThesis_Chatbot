 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
1 
 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
 
Název poskytovatele 
Charita Jeseník 
Název služby 
Domov pokojného stáří sv. Hedviky  
§ 
§ 49 Domovy pro seniory 
Působnost služby 
Olomoucký kraj 
1. Veřejný závazek 
a. Poslání  
Domov pokojného stáří sv. Hedviky poskytuje pobytovou službu seniorům, kteří potřebují 
pravidelnou pomoc z důvodu své snížené soběstačnosti a nejsou schopni nadále žít ve svém 
domově ani s podporou blízké osoby či jiného typu služeb. Služba se přizpůsobuje potřebám 
a možnostem uživatelů, podporuje jejich samostatné rozhodování a přistupuje k uživatelům 
s trpělivostí a respektem.  
b. Cíle 
 Klient, kterému v co největší míře zůstane zachována soběstačnost s ohledem na jeho 
zdravotní stav a schopnosti. 
 Klient, který má poskytnutou takovou péči, která odpovídá jeho individuálním 
potřebám a zvyklostem. 
 Klient, který tráví svůj čas smysluplně, dle svého rozhodnutí a životních zvyklostí. 
c. Cílová skupina (okruh osob, pro které je služba určena a pro které určena není) 
Senioři ve věku od 65 let, kteří pro své stáří nebo nemoc mají sníženou soběstačnost, 
potřebují pravidelnou péči a pomoc jiné osoby a nemohou proto dál žít ve svém přirozeném 
prostředí, ani si zajistit potřebnou podporu a péči jiným způsobem. 
Služby jsou určeny osobám, které z důvodu těžkého smyslového postižení (např. 
hluchoslepí) nebo mentálního postižení nepotřebují specializovanou péči a úpravu 
prostředí, které služba nedokáže nabídnout. 
Naše služby nemůžeme poskytnout: 
- 
osobám, jejichž chování by z důvodu duševní poruchy (např. schizofrenie, demence, 
závislosti na alkoholu nebo návykových látkách) narušovalo kolektivní soužití nebo 
bezpečnost ostatních uživatelů, 
- 
osobám s akutním infekčním onemocněním, 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
2 
 
- 
osobám, jejichž stav vyžaduje poskytnutí ústavní péče ve zdravotnickém zařízení. 
d. Zásady poskytování sociální služby 
Individuální přístup – každý uživatel je pro nás jedinečnou osobností s vlastními potřebami, 
naše služby přizpůsobujeme potřebám uživatelů. Společně s uživatelem se tvoří Plán péče, 
podle kterého se při péči postupuje. 
Zachování lidské důstojnosti – k uživateli přistupujeme na základě rovnocenného 
partnerství, které se zakládá na respektování lidské důstojnosti každého člověka, a to bez 
ohledu na situaci, ve které se nachází; uživatelé služeb mohou v co největší míře vést život 
podle vlastních pravidel. S uživateli jednáme v souladu se slušným chováním. 
Svoboda rozhodování – uživatelé rozhodují o svých záležitostech, způsobu poskytování 
péče. Rozhodují např. o svém režimu dne, aktivitách, oblečení, hygieně, vybavení pokoje. 
V oblastech, ve kterých by hrozila újma, pracovníci pomáhají zvládnout situaci bezpečným 
způsobem. 
Podpora samostatnosti - uživatele podporujeme k vykonávání v co největším možném 
rozsahu činností, které je schopen sám zvládnout, a tím umožňujeme si co nejdéle udržet 
své schopnosti. 
Spolupráce s rodinou – rodina a blízké osoby jsou důležitou součástí poskytované péče. 
Podporujeme vztahy s rodinou a dalšími osobami, pokud si to uživatel přeje. Blízcí mohou 
být zapojeni ještě před přijetím uživatele i během poskytované péče. Jedná se např. o 
přípravu na přijetí uživatele do domova (pokud uživatel takovou podporu potřebuje), účast 
na společenských a sportovních akcí domova, doprovody uživatele k lékaři, na úřady, na 
procházky, ke kadeřnici. 
Duchovní podpora – k uživatelům přistupujeme v souladu s křesťanskými hodnotami (láska, 
spravedlnost, pravda, svoboda a úcta člověka, lidská důstojnost, solidarita) a do našich 
činností vnášíme etický program Dekacert (křesťanské hodnoty vybrané podle Desatera 
uvedené do charitní praxe), nabízíme možnost využití kaple, dle přání uživatele můžeme 
zprostředkovat dostupné duchovní služby. 
2. Jednání se zájemcem o službu, vstup uživatele do služby 
Jednání se zájemcem o službu 
Jednání se zájemcem je postup vyjednávání mezi Domovem pokojného stáří sv. Hedviky 
(dále jen DPS sv. Hedviky) a zájemcem o službu. Cílem tohoto jednání je na straně zájemce 
rozhodnutí, zda mu tato sociální služba naplňuje jeho představy a zda ji chce využít. Na 
straně DPS sv. Hedviky rozhodnutí, zda zájemci může být tato služba poskytnuta, pokud ano, 
tak sjednání rozsahu a způsobu poskytování služby a uzavření Smlouvy o poskytování 
sociální služby.  
Prvotní informace o naší službě mohou zájemci i veřejnost získat na internetových stránkách 
Charity Jeseník, z letáků, z registru poskytovatelů sociálních služeb, při akcích Charity 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
3 
 
Jeseník, přímo v našem zařízení, od spolupracujících a navazujících organizací, na základě 
doporučení.  
Žádost o poskytnutí služeb DPS sv. Hedviky může zájemce o službu získat několika způsoby: 
1. z našich internetových stránek – potom vyplněnou Žádost doručí osobně, mailem 
nebo poštou na adresu našeho zařízení (uvedena v hlavičce Žádosti),  
2. osobně přímo v zařízení, 
3. poštou. 
Po podané Žádosti sociální pracovnice kontaktuje zájemce a sjedná si s ním schůzku v místě 
jeho aktuálního pobytu (v jeho domácnosti, v nemocnici, atp.). Na domluvené schůzce, tj. 
sociálním šetření, sociální pracovnice zjišťuje, zda sociálně nepříznivá situace odpovídá 
poslání a cílům služby, zda žadatel splňuje podmínky cílové skupiny služby, také aby žadatel 
vyjádřil svá očekávání, své potřeby a přání a společně jednají o jejich možném naplnění 
v rámci DPS sv. Hedviky. Zájemci představí službu DPS sv. Hedviky – domov pro seniory: pro 
koho je určena, co je jejím posláním a cílem, jaké činnosti nabízí, představí vnitřní pravidla 
služby - domácí řád, informuje o platbě za služby, o zpracování osobních údajů, aktuální 
obsazenosti a dalších podmínkách poskytování služby. Sociální pracovnice nabídne 
prohlídku zařízení, zjišťuje vůli žadatele, zda souhlasí s poskytováním služby i v případě, že 
má žadatel ustanoveného opatrovníka, také ověřuje schopnosti porozumění a míru 
orientace žadatele.  
V případě, že bylo již první sociální šetření vykonáno jinou sociální službou a je nahráno 
v Krajském informačním systému sociálních služeb Olomouckého kraje, sociální pracovník 
vychází z něj. Před uzavřením Smlouvy pak proběhne jen druhé sociální šetření. Pokud nemá 
dostatek informací, může proběhnout i první sociální šetření. 
Po sociálním šetření sociální pracovník vyhodnotí, zda bude Žádost přijata či odmítnuta. 
Pokud je z podané Žádosti již zřejmé, že žadatel nesplňuje např. věk cílové skupiny, může 
být žádost zamítnuta i bez proběhnutého sociálního šetření. 
Důvodem pro zamítnutí přijetí žadatele může být:  
 žadatel nespadá do cílové skupiny služby, nebo požaduje služby, které DPS sv. 
Hedviky neposkytuje, 
 zdravotní stav žadatele vylučuje poskytnutí takové služby,  
 žadateli byla vypovězena v době kratší než 6 měsíců před touto Žádostí Smlouva o 
poskytnutí téže sociální služby z důvodu porušování povinností vyplývajících ze 
Smlouvy,  
 naplněná kapacita domova  - v tomto případě je Žádost zaevidována do seznamu 
žadatelů, pokud o to žadatel projeví zájem. 
O rozhodnutí ohledně zamítnutí Žádosti je žadatel písemně informován se sdělením důvodu 
odmítnutí. 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
4 
 
Pokud dojde k uvolnění místa, je na základě bodového hodnocení vybrán žadatel, se kterým 
sociální pracovnice domluví schůzku ohledně sociálního šetření před přijetím do domova. 
Žadatel na tuto schůzku zajistí Vyjádření lékaře o zdravotním stavu žadatele před zahájením 
využívání služby. Spolu s koordinátorem péče (v případě potřeby i jiným pracovníkem) pak 
žadatele navštíví a seznámí ho se všemi potřebnými dokumenty a náležitostmi (Domácí řád, 
Smlouva včetně příloh, Ceník, domluví se na úhradách za služby apod.), dojednávají 
konkrétní podobu služby, tedy Plán péče. Ujišťují se, zda všemu rozuměl, dávají mu prostor 
na dotazy. Předají mu všechny probírané dokumenty, aby si je znovu prošel, zda se vším 
souhlasí a všemu rozumí. Také s ním dohodnou termín přijetí do DPS sv. Hedviky.  
Nejpozději v den přijetí, je podepsána Smlouva. Pokud má zájemce zmocněného zástupce 
na podpis Smlouvy, nebo ustanoveného opatrovníka, nebo ho v jednání zastupuje obec 
s rozšířenou působností, Smlouvu podepisují výše uvedení. Zájemce však není z jednání 
vyčleněn, je seznamován se všemi dokumenty včetně Smlouvy jednodušší formou, sociální 
pracovnice volí jednoduché a krátké věty, opakuje důležité informace, které doplňuje 
fotografiemi vztahujícími se ke službě. 
Přijetí uživatele do DPS sv. Hedviky 
Uživatel je v den přijetí přivítán koordinátorem péče a sociální pracovnicí, která ho seznámí 
s provozem a prostory domova a zavede ho na jeho pokoj. S případným vybalením věcí 
pomůže uživateli stanovený patron nebo službu konající pracovník, pokud to nezabezpečila 
rodina. Pracovníci věnují novému uživateli zvýšenou pozornost, dopomáhají mu s orientací, 
trpělivě mu poskytují všechny informace. Stejně tak poskytují informace příbuzným 
uživatele, mají-li o to zájem a uživatel k tomu dal souhlas. 
3. Popis služby 
a. Naplnění základních činností ze zákona 
Základní činnosti 
a) poskytnutí ubytování: 
- 
ubytování, 
- 
úklid, praní a drobné opravy ložního a osobního prádla a ošacení, žehlení, 
b) poskytnutí stravy: 
- 
zajištění celodenní stravy odpovídající věku, zásadám racionální výživy a potřebám 
dietního stravování stanoveného lékařem v rozsahu 4 jídel 
c) pomoc při zvládání běžných úkonů péče o vlastní osobu: 
- 
pomoc při oblékání a svlékání včetně speciálních pomůcek, 
- 
pomoc při přesunu na lůžko nebo vozík, 
- 
pomoc při vstávání z lůžka, uléhání, změna poloh, 
- 
pomoc při podávání jídla a pití, 
- 
pomoc při prostorové orientaci, samostatném pohybu ve vnitřním i vnějším prostoru 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
5 
 
d) pomoc při osobní hygieně nebo poskytnutí podmínek pro osobní hygienu: 
- 
pomoc při úkonech osobní hygieny, 
- 
pomoc při základní péči o vlasy a nehty, 
- 
pomoc při použití WC, 
e) zprostředkování kontaktu se společenským prostředím: 
- 
podpora a pomoc při využívání běžně dostupných služeb a informačních zdrojů 
(např. doprovod ke kadeřnici, do obchodu, doprovod na bohoslužbu atd.), 
- 
pomoc při obnovení nebo upevnění kontaktu s rodinou a pomoc a podpora při 
dalších aktivitách podporujících sociální začleňování osob (např. pomoc při 
korespondenci s rodinou a přáteli, doprovod na akce konané v rámci obce, výlety 
atd.), 
f) sociálně terapeutické činnosti: 
- 
socioterapeutické činnosti, jejichž poskytování vede k rozvoji nebo udržení osobních 
a sociálních schopností a dovedností podporujících sociální začleňování osob 
(popsáno níže v odstavci Metody práce, individuální plánování), 
g) aktivizační činnosti: 
- 
volnočasové a zájmové aktivity (např. ruční práce, práce na zahradě, vaření, pečení 
apod.) 
- 
pomoc při obnovení nebo upevnění kontaktu s přirozeným sociálním prostředím 
(např. účast na akcích pořádaných Městem Vidnava) 
- 
nácvik a upevňování motorických, psychických a sociálních schopností a dovedností 
(popsáno níže v odstavci Metody práce, individuální plánování), 
h) pomoc při uplatňování práv, oprávněných zájmů a při obstarávání osobních záležitostí: 
- 
pomoc při komunikaci vedoucí k uplatňování práv a oprávněných zájmů (pomoc při 
kontaktu s úřady, doprovod na jednání na úřadech). 
 
Ošetřovatelská péče je zajištěna našimi zdravotními sestrami na základě indikace lékaře. 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
Pravidla poskytování služby jsou obsažena především ve Smlouvě o poskytování služby, 
v Domácím řádu a dalších vnitřních předpisech Domova pokojného stáří sv. Hedviky 
Vidnava.  
Ubytování 
Uživatel je po přijetí do domova ubytován na pokoji, který si domluvil při sepisování 
Smlouvy. Pokoj si může vybavit svým nábytkem a různými doplňky, jako jsou fotky, květiny 
a obrazy. Oblečení je nutné mít označené kvůli hromadnému praní, doporučujeme ho 
označit buď fixem na textil, nebo výšivkou a to na nejméně viditelném místě.  
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
6 
 
Pokud si uživatel donese vlastní televizní či rozhlasový přijímač, je potřeba jej přihlásit 
k zákonným poplatkům. Poplatky za užívání těchto přijímačů si hradí uživatel sám. Bude-li 
chtít uživatel užívat jiné vlastní elektrospotřebiče (např. varnou konvici, televizi), je potřeba 
to nahlásit sociální pracovnici a nechat přístroje zkontrolovat kvalifikovaným pracovníkem 
a provést u nich revizi.  
Je zakázáno kouření na pokojích. Kouřit je dovoleno jen na místech k tomu určených – 
v kuřárně v přízemí vedle výtahu a na zahradě domova. 
Alkoholické nápoje může uživatel požívat pouze v takovém množství, které by u něj 
nepřivodilo chování, kdy by mohl ohrožovat ostatní obyvatele anebo narušovat chod 
domova.  
Stravování 
Stravu pro náš domov připravuje Charitní vývařovna AVE. Při přípravě dodržuje zásady 
správné výživy s ohledem na věk a zdravotní stav našich obyvatel. Dietní stravování 
(žlučníková, diabetická, intolerance na mléko) zajišťujeme dle doporučení lékaře. Přihlížíme 
také na uživatelovy potřeby a nároky na jídlo. 
Jídlo se podává v jídelně, případně i na pokoji, pokud si to uživatel přeje. 
Výdej stravy probíhá v těchto hodinách:  
 
snídaně            
od 07:30 hod. 
 
oběd                    
12:00 – 13:30 hod. 
 
svačina 
od 14:30 hod.  
 
večeře  
17:00 – 18:30 hod. 
Je možné přijít později, nebo požádat o schování jídla na pozdější dobu, avšak je potřeba 
domluvit se s personálem. Po celý den jsou v jídelně k dispozici teplé nápoje a v teplých 
měsících také nápoj studený. Potraviny, které si uživatel sám zakoupí, nebo by si chtěl sníst 
později, si může uložit do lednice vedle jídelny, nebo do lednic ve 2. patře na chodbě a ve 3. 
patře na chodbě.  
Výhrady či připomínky ke stravě se zapisují do sešitu připomínek nebo je lze říct komukoliv 
z personálu nebo přímo vedoucí domova. 
Návštěvy 
Návštěvní doba u nás v domově není pevně stanovena, ale doporučujeme jako nejvhodnější 
dobu čas mezi 9:00 až 18:00 hod. Návštěva se musí při příchodu nahlásit přítomné 
pečovatelce nebo zdravotní sestře. S návštěvou může uživatel trávit čas na pokoji, ve 
společných prostorách, na zahradě nebo mimo zařízení. Pokud návštěva tráví čas 
s uživatelem na vícelůžkovém pokoji, je zapotřebí respektovat běžný režim dne a soukromí 
dalších uživatelů. 
Pobyt uživatelů mimo domov  
Když uživatel bude chtít jít mimo DPS sv. Hedviky – na procházku do okolí nebo odjet mimo 
obec, je potřeba to nahlásit pracovníkovi, který má službu, je to v zájmu bezpečnosti 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
7 
 
uživatelů. Pracovníci vyhodnocují u uživatelů míru rizika, která by jim při samostatném 
pobytu venku hrozila a podle toho nabízí asistenci. 
Hlavní vchod do DPS sv. Hedviky se na noc uzamyká, a to ve 20:00 hod. v letním období, 
v 19:00 hod. v zimním období. Pokud uživatel přijde později, zazvoní u vchodu. Pokud 
uživatel odchází na více dní, vydá mu zdravotní sestra jeho léky a je potřeba si na tuto dobu 
včas odhlásit stravu.  
c. Metody práce, plánování služby 
Nastavení poskytované péče a podpory vychází z individuálních možností a schopností 
uživatele, snažíme se navázat na způsob jeho života před přijetím do DPS sv. Hedviky – 
domova pro seniory. Pro zjišťování potřeb uživatele a volbu pro něj vhodných činností 
využíváme rozhovor, u uživatelů s obtížemi v komunikaci pak pozorování, alternativní 
způsoby komunikace (využití fotografií, obrázků), velmi cenné jsou pro nás také informace 
od rodiny uživatele či jiných blízkých osob. 
Na základě takto získaných údajů zpracuje koordinátor péče společně s uživatelem 
konkrétní podobu služby. Je vypracován Plán péče, který popisuje způsob poskytování 
jednotlivých úkonů pro daného uživatele.    
Sociálně terapeutické a aktivizační činnosti jsou součástí základní péče o uživatele. Jejich 
cílem je co nejdelší zachování všech dostupných fyzických, duševních i duchovních zdrojů 
uživatele, aktivní a smysluplné vyplnění volného času, stimulace smyslů, podpora zájmů a 
zálib, relaxace a spokojenost uživatelů.  
 
Mezi nabízené aktivity patří: 
Pravidelné cvičení – je využíváno pro obnovení a zachování pohybových dovedností a 
schopností uživatelů. 
Reminiscenční terapie – vychází z poznatku, že dlouhodobá paměť bývá zachována 
mnohem déle než paměť krátkodobá. Vzpomínky, vědomosti, zvyky uživatelů mohou být 
využity pro jejich sdílení s ostatními, vzájemné obohacení o životní zkušenosti, udržování 
mentální kondice, prožívání emocí. Podporujeme proto naše uživatele, aby si s sebou do 
zařízení přinášely věci, které patřily k jejich životu, např. obrázky, oblíbené knihy, ruční 
práce, fotografie, módní doplňky. S těmito pomůckami pak při reminiscenční terapii 
pracujeme. 
Smyslová aktivizace – individuální nebo skupinové činnosti s uživateli zaměřené na podporu 
a rozvíjení jejich schopností a kognitivních funkcí. Prostřednictvím smyslů člověka (obrázky, 
slova, vůně, zvuky, hmatem poznávané předměty všedního dne, obvyklé pohybové činnosti) 
podporujeme schopnosti, zdroje uživatele, umožňujeme verbální a neverbální komunikaci 
s cílem uspokojení potřeb, udržení kvality života a podpory smysluplného a 
plnohodnotného života ve stáří. 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
8 
 
Prvky bazální stimulace – polohování uživatelů do pozic, které jim vyhovují a jsou jim 
příjemné (u méně pohyblivých uživatelů). 
Čtenářské chvilky – jsou určeny k relaxaci, je to posezení nad knihami, ze kterých se 
předčítá. Témata se týkají aktuálních událostí, výročí, svátků, ročních období nebo vycházejí 
z přání uživatelů.  
Trénování paměti – slouží k procvičování dlouhodobé i krátkodobé paměti, komunikace, 
vybavování slov. V uvolněné atmosféře si např. připomínáme roční období, datum, den 
v týdnu, vedeme rozhovory o tom, co kdo rád vařil, co má rád. 
Ruční práce – vyšívání, háčkování, pletení, aranžování apod. 
Duchovní péče - uživatelé, kteří mají zájem o poslech a výklad Božího slova se společnou 
modlitbou, se mohou zúčastnit mše svaté, která probíhá jednou týdně v kapli domova. 
Další aktivity: práce na zahradě, hraní společenských her, společné vaření nebo pečení, 
účast na organizovaných kulturních a společenských akcích nebo výletech, procházky po 
městě, posezení venku, návštěva kadeřnictví a obchodů. 
d. Pravidla pro vyřizování stížností 
I když se snažíme poskytovat naše služby co nejlépe, může se stát, že občas uděláme chybu, 
a proto bychom byli rádi, abychom na ni byli upozorněni. Vším, co nám sdělí naši uživatelé 
nebo jejich opatrovníci, rodinní příslušníci či známí, se zabýváme a snažíme se tak zlepšovat 
naše služby. 
Uživatel má právo si stěžovat na kvalitu nebo způsob poskytování služeb bez jakéhokoli 
postihu proti své osobě. Stížnosti mohou být písemné či ústní, zabýváme se i stížnostmi 
anonymními. Za uživatele může podat stížnost také jeho příbuzný.  
Pokud má uživatel problémy s chůzí nebo s pohybem nebo má problémy s komunikací, 
může podat stížnost prostřednictvím někoho, komu důvěřuje. 
Stížnost může od uživatele přijmout každý zaměstnanec DPS sv. Hedviky, všichni 
zaměstnanci jsou proškoleni, jak se stížností nakládat. 
K dispozici jsou také schránky na vhazování stížností, které jsou umístěny: 
- 
v 1. patře u výtahu,  
- 
v přízemí u vchodu pro návštěvy. 
U každé schránky je formulář, na který může stěžovatel svoji stížnost napsat. Tyto schránky 
vybírá jednou za 14 dní vedoucí společně se sociální pracovnicí. Každá stížnost je 
zaevidována a musí být vyřízena do 28 dnů ode dne přijetí, pokud není vyřešena přímo na 
místě nebo se čeká na vyjádření jiné organizace. Stížnosti uživatelů vyřizuje vedoucí DPS sv. 
Hedviky, v jeho nepřítomnosti sociální pracovnice.  
Vyžaduje-li to správné vyřízení stížnosti, musí být při prošetřování stížnosti vyslyšen 
stěžovatel, jakož i osoby, proti kterým stížnost směřuje. O ústních jednáních při prošetřování 
stížnosti sepíše pověřený pracovník zápis.  
Pokud je stížnost anonymní, její řešení je vyvěšeno na veřejné informační nástěnce na 
chodbě po dobu 14 dnů.  
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
9 
 
Jedná-li se o stížnost oprávněnou, považuje se za vyřízenou, jakmile po jejím prošetření byla 
učiněna opatření potřebná k odstranění zjištěných nedostatků a stěžovatel o tom byl 
písemně vyrozuměn. Jedná-li se o neoprávněnou stížnost, považuje se za vyřízenou, jakmile 
po jejím prošetření byl o závěru šetření stěžovatel písemně vyrozuměn. 
Vedoucí domova nebo jím oprávnění pracovníci jsou povinni neprodleně provést potřebná 
opatření k odstranění nedostatků zjištěných při prošetřování stížnosti a zároveň zajistit, aby 
se již neopakovaly.  
V případě nespokojenosti s vyřízením stížnosti je možné se obrátit k těmto nadřízeným či 
nezávislým orgánům s podnětem k prošetření postupu při vyřizování stížnosti:  
o ředitelka Charity Jeseník – Mgr. Helena Paschkeová, telefon: 732 825 091 
o Diecézní charita ostravsko-opavská, Kratochvílova 3, 702 00 Moravská Ostrava, 
telefon: 599 525 941  
o Biskupství ostravsko-opavské, Kostelní nám. 1, 728 02 Ostrava 1, telefon: 
596 116 522 
o Veřejný ochránce práv, Údolní 39, 602 00 Brno, telefon: 542 542 888 
o Český helsinský výbor, Štefánikova 21, 150 00 Praha 5, telefon: 257 221 141   
e. Pravidla pro ukončení služby 
Pravidla pro ukončení služby jsou obsažena ve Smlouvě o poskytování služby. Smluvní vztah 
založený touto Smlouvou může zaniknout: 
a) písemnou dohodou obou smluvních stran, 
b) písemnou výpovědí, 
c) úmrtím Uživatele. 
Výpovědní důvody a výpovědní lhůty: 
1. Uživatel může Smlouvu vypovědět bez udání důvodu. Výpovědní lhůta činí 14 
kalendářních dní a počíná běžet dnem následujícím po doručení výpovědi. 
2. Poskytovatel může Smlouvu vypovědět pouze z těchto důvodů:  
a) nezaplacení úhrady ze strany Uživatele po dobu dvou po sobě jdoucích měsíců, 
b) uživatel se dopustil hrubého porušení soužití, kdy v důsledku jeho jednání došlo 
k ublížení na zdraví či závažným škodám na majetku poskytovatele a dalších 
uživatelů, 
c) uživatel i po dvou písemných upozorněních poruší povinnosti, které mu vyplývají 
z Domácího řádu, 
d) potřeby uživatele se změní natolik, že poskytovatel není schopen z provozních 
důvodů poskytnout službu sociální péče, kterou v důsledku této změny uživatel 
potřebuje a vyžaduje (např. plicní ventilace),  
e) uživatel přestane náležet do okruhu osob, kterým je služba určena, 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
10 
 
f) uživatel využívá služby sociální péče v malém rozsahu, tj. dlouhodobá nepřítomnost 
uživatele nad 100 dnů ročně; do počtu dnů podle předchozí věty se nezahrnují dny, 
po které je uživatel dlouhodobě hospitalizován ve zdravotnickém zařízení, 
g) ukončení provozu sociální služby „domova pro seniory“ v Domově pokojného stáří 
sv. Hedviky. 
3. Výpovědní lhůty pro výpověď danou poskytovatelem z důvodů uvedených v odst. 2: 
- 
z důvodu uvedených pod písm. a), b) činí 14 dnů a lhůta počíná běžet dnem 
následujícím, kdy byla výpověď doručena, 
- 
z důvodu uvedených pod písm. c), d), e), f) činí 1 měsíc a lhůta počíná běžet dnem 
následujícím, kdy byla výpověď doručena,  
- 
z důvodu uvedených pod písm. g) činí 2 měsíce a počíná lhůta běžet dnem 
následujícím, kdy byla výpověď doručena,  
Při ukončení Smlouvy z důvodů uvedených v odst. 2 písm. g) se poskytovatel zavazuje 
nabídnout Uživateli náhradní službu. 
f. Úhrady za služby, spoluúčast osoby blízké na úhradě 
Úhrada za služby se řídí platným ceníkem služeb Charity Jeseník. Aktuální ceník je ke 
stažení na https://jesenik.charita.cz/dokumenty/ceniky-sluzeb/.  
g. Další doplňující informace 
 
4. Fakultativní služby (jsou-li poskytovány) 
Fakultativní služby: 
 telefonní hovory 
 odvoz nebo dovoz autem Charity Jeseník 
Úhrady za fakultativní služby se řídí platným ceníkem služeb Domova pokojného stáří sv. 
Hedviky. Aktuální ceník je ke stažení na https://jesenik.charita.cz/dokumenty/ceniky-
sluzeb/. 
5. Prostory, materiální a technické vybavení (bezbariérovost) 
Domov pokojného stáří sv. Hedviky je umístěn ve Vidnavě, na Mírovém náměstí č. p. 64 a 
66, tyto budovy jsou propojeny. Budova č. p. 66 je kulturní památka evidovanou 
v Ústředním seznamu kulturních památek. Vlastníkem budov je Charita Jeseník. Budova je 
třípatrová. Nachází se zde 8 jednolůžkových, 11 dvoulůžkových a 1 třílůžkový pokoj, 
ošetřovna, odpočinková a pracovní místnost pro personál, společenská místnost, jídelna a 
výdejna stravy, kuřárna a sociální zařízení. Pokoje jsou vybaveny standardním nábytkem: 
elektrické nebo mechanické polohovací lůžko, pojízdný noční stolek, židle a skříň pro osobní 
věci. Kapacita zařízení je 33 osob. 
 Domov pokojného stáří sv. Hedviky, Mírové nám. 66, 790 55 Vidnava 
tel.: +420 584 435 136, e-mail: dps.hedvika@jesenik.charita.cz 
www.jesenik.charita.cz 
 
 
11 
 
Koupelny s WC jsou přizpůsobeny na každém patře i imobilním uživatelům.  
Pro přístup do pater a zpět slouží výtah. Pro pobyt venku lze využít dvůr nebo zahradu, která 
je součástí Domova pokojného stáří sv. Hedviky.  
Budova je plynofikována, na patrech je etážové topení s možností regulace.  
 
 
Zpracoval: Mgr. Jana Kotková 
Dne: 1. 2. 2023 
Schválila: Mgr. Helena Paschkeová 
Dne: 1. 2. 2023 
Platné od: 1. 3. 2023 
 
 
 
 
 
 
Mgr. Helena 
Paschkeová
Digitálně podepsal 
Mgr. Helena 
Paschkeová 
Datum: 2023.02.15 
14:08:23 +01'00'
