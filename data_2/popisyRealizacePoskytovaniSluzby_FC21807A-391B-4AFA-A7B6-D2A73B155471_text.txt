1 
 
 
 
Domov pro seniory Osoblaha, příspěvková organizace 
Klášterní 34, 793 99 Osoblaha 
 
 
 
Popis realizace poskytování 
sociální služby 
 
 
 
Druh služby – Domov pro seniory 
č.registrace 4632045 
 
 
 
 
 
 
Provedené změny účinné od 1.1.2021 
2 
 
Základní informace 
Organizace:  Domov pro seniory Osoblaha, příspěvková organizace,                            
Klášterní 34, 793 99 Osoblaha 
IČO: 
45234663 
Zastoupena:  Bc. Pavla Bartoníková, ředitelka 
 
Druh služby 
• Domov pro seniory dle § 49 Zákona č.108/2006 Sb., o sociálních službách  
• Pobytová služba 
 
Poslání 
Naše služba je určena seniorům, kteří z důvodu snížené schopnosti   zvládat základní životní 
potřeby nebo zdravotního stavu, který jim již neumožňuje žít za pomoci rodiny nebo terénní 
služby v dosavadním prostředí a potřebují podporu nebo pomoc při naplňování důstojného, 
plnohodnotného a aktivního života. Klientům je poskytována taková míra podpory (sociální, 
ošetřovatelská péče), která umožňuje co nejpřirozenější začlenění do běžného života s ohledem 
k respektování svobodné vůle, vlastního rozhodnutí, individuálních potřeb a přání, to vše s 
přihlédnutím k limitu vlastních možností. 
 
Prostředky k naplnění poslání 
• Poskytovat kvalitní a odbornou a sociální službu osobám, spadající do cílové skupiny 
• Poskytnout odbornou pomoc rodinám pečující o své příbuzné v domácím prostředí 
• Vytvářet takové podmínky, které umožní klientům udržet si své zvyky, aby tak mohli 
přiměřeně ke svému věku a zdravotnímu stavu vést svůj život co nejvíce podobný 
životu, který vedli ve svém domácím prostředí 
• Pomáhat nově příchozím klientům zvládnout přechod do zařízení z domácího prostředí 
• Poskytovat klientům takovou míru podpory, která vede k jejich rozvoji nebo k uchování 
dosavadních schopností 
• V rámci možností domova plánovat realizovat poskytovanou službu dle individuálních 
potřeb, přání a osobních cílů klientů 
• Podporovat klienty v naplňování svých zájmů, v navazování kontaktů s okolím a 
v udržování orientace v prostředí společnosti 
• Podporovat klienta v udržování kontaktu s vlastními rodinami a přáteli, zveřejňováním 
akcí domova se mohou s klientem zúčastnit i jeho blízcí 
• Poskytovat klientům poradenství a podporu při vyřizování osobních a finančních 
záležitostí individuálně dle potřeb, možností a schopností klienta 
• Předcházet předsudkům a společenským stigmatům klientů v rámci široké veřejnosti 
• Zajistit důstojný podzim života 
• Dosáhnout profesionality všech zaměstnanců 
3 
 
• Dodržování lidských práv klientů 
 
Cílová skupina 
Senioři od 65-ti let věku *) se sníženou schopností zvládat základní životní potřeby, kteří 
při péči o vlastní osobu potřebují podporu, dohled nebo pomoc jiné osoby z důvodů: 
• absence rodiny či jiných blízkých osob,  
• snížené schopnosti rodiny zajistit péči v potřebné míře,  
• nedostačujících, nevyhovujících, místně, finančně či jinak nedostupných terénních 
služeb (pečovatelská služba, osobní asistence, centra denních služeb, denní a týdenní 
stacionář aj.).  
*) Při nedosažení dané věkové hranice může ředitelka organizace udělit výjimku. 
Služby jsou určeny:  
• senioři 
 
 
Věková kategorie 
• Mladší senioři (65 – 80 let) 
• Starší senioři ( nad 80 let) 
 
 
Kapacita služby 
• 50 klientů 
 
Pro koho nejsou naše služby určeny 
 
• Seniorům, kteří žádají sociální službu, kterou domov neposkytuje i s ohledem na 
vymezení okruhu osob v registru poskytovatele. 
• Seniorům, pokud zdravotní stav vylučuje poskytnutí sociální služby. 
• Seniorům, kteří žádají o poskytnutí sociální služby, a kterým poskytovatel vypověděl 
v době kratší než 6 měsíců před touto žádostí smlouvu o poskytnutí téže sociální služby 
u důvodu porušování povinností vyplývajících ze smlouvy. 
 
 
Zásady 
• Ve středu zájmu je vždy klient, jeho potřeby 
• Základem plánování služby jsou individuální představy, přání a tužby klientů 
• Snahou všech pracovníků je co nejvyšší stupeň samostatnosti a nezávislosti klientů 
• Službu pružně přizpůsobujeme potřebám klientů 
4 
 
• Respektujeme práva klientů 
• Základem provádění služby a podpory je odbornost pracovníků a prohlubování jejich 
znalostí při celoživotním vzdělávání  
• Dbáme na zachování lidské důstojnosti  
• Spolupracujeme s odborníky, lékaři, jinými institucemi (MŠ, ZŠ, společenské 
organizace) 
• Podporujeme smysluplné vztahy s rodinami a přáteli našich klientů 
• Naši klienti dodržují při životě v našem zařízení určitá pravidla 
• Uplatňujeme ohleduplný, vstřícný a laskavý postoj ke klientům  
• Snižujeme omezování ve způsobilosti k právním úkonům  
• Snižujeme míry rizika, ale také jej podstupujeme (procházky, volný pohyb) 
• Dodržujeme nestrannost a rovnoprávnost při poskytování služby  
 
Popis prostředí 
Domov pro seniory se nachází v obci Osoblaha v tzv. osoblažském výběžku v nejsevernější 
části Moravskoslezského kraje. Osoblaha má bohatou, téměř 800-letou historii.  
 
Pyšní se krásnou okolní přírodou a množstvím zeleně. Objekt domova stojí asi 100 metrů od 
náměstí s četnými obchody, poštou i obecním úřadem. 
Prostředí a podmínky v DpS odpovídají charakteru služeb, potřebám a životnímu stylu klientů 
DpS. Zařízení dbá na to, aby byly plněny všechny platné obecně závazné normy související 
s poskytováním sociálních služeb. Prostředím se rozumí vnější i vnitřní vybavení našeho 
zařízení. 
DpS je charakterizováno jako zařízení sociálních služeb pro trvalý pobyt, tzn., že klienti jsou 
zde ubytováni dlouhodobě ve většině případů s trvalým pobytem. Jsou zde jednolůžkové a 
dvoulůžkové pokoje. Klienti mohou využívat prostory soukromé i společné. 
Soukromé prostory – jsou prostory, které jsou užívány našim klientem jako soukromou 
osobou. Jedná se o pokoj, nebo o adekvátní část pokoje, který je vybaven následujícím 
zařízením: 
• Postel s matrací polštářem a přikrývkou (polohovací postel) 
• Noční stolek 
• Šatní skříň 
• Židle 
• Komoda 
• Kryté stropní světlo, kryté světlo nad umyvadlem 
• Poličky, obrazy, zrcadlo, záclony, žaluzie 
• Široké dveřní zárubně pro vozík nebo postel 
Klient si může dle svého uvážení svůj pokoj vybavit svým nábytkem, bytovými doplňky, 
elektrospotřebiči apod. Zaměstnanci DpS respektují soukromé prostory našich klientů. 
Společné prostory – jsou prostory, které využívají klienti společně. Jsou to: 
5 
 
• Chodby s televizními kouty, sedací soupravou, křesly, židlemi, stoly 
• Terasy, balkony 
• Zahrada 
• Jídelna velká, malá jídelna (návštěvní místnost pro rodinné příslušníky) 
• Koupelny, WC jsou umístěny na chodbách jednotlivých pater 
• Kuchyňky 
• Kulturní místnost 
• Kuřárna 
• Pedikúra 
• Bufet 
Tyto prostory jsou zařizovány s ohledem na činnost, která odpovídá našim klientům. 
Prostředím a vybavením DpS se rozumí především: 
• Bezbariérový přístup 
• Bezpečnost (vyznačené únikové cesty, protipožární vybavení na každém patře, požární 
směrnice, proškolený personál v oblasti BOZP a PO) 
• Sociální zařízení 
• Kompenzační zařízení  
• Signalizační zařízení  
Domov má 4 nadzemní patra, která jsou značena jako oddělení. V DpS je výtah, 3 schodiště 
z toho 2 jsou vedeny jako únikové východy. Domov má jeden hlavní vstup, který se večer 
uzamyká dle domácího řádu. Vstup do domova je bezbariérový, tak jako celý domov.  
 
Fakultativní služby 
Nad rámec činností poskytuje domov svým klientům za předem stanovenou úhradu následující 
službu. 
• Doprava osobním automobilem. Dle platné vyhlášky. Vyhláška o změně sazby základní 
náhrady za používání silničních motorových vozidel a stravného a o stanovení průměrné 
ceny pohonných hmot pro účely poskytování cestovních náhrad. 
. 
Zajištění přímé péče 
Přímá péče se poskytuje 24 hodin denně. Pracovníci přímé péče pomáhají klientům s úkony 
péče o vlastní osobu, kterou dle stupně zdravotního postižení sami nezvládnou. Úkony péče 
jsou především plánované podle schopností klienta. 
 
 
 
6 
 
Zajištění zdravotní péče 
Zdravotní péče je zajištěna zdravotními sestrami, které mají odbornou způsobilost k výkonu 
zdravotnického povolání. Zdravotní péče se poskytuje denně od 6.00 do 18.00 hodin.  
Klienti mají možnost si ošetřujícího lékaře vybrat sami. MUDr. Hana Zouharová (praktický 
lékař) v domově pro seniory ordinuje jedno odpoledne v týdnu a dle potřebnosti do domova 
dochází i mimo ordinaci.  
Poskytnutí sociální péče 
Sociální péči poskytuje v domově pro seniory sociální pracovnice, která má odbornou 
způsobilost. Klientům pomáhá při uplatňování práv, oprávněných zájmů a obstarává jejich 
osobní záležitosti týkající se pobytu v domově.  Dále zajišťuje přijímání nových klientů, 
provádí sociální šetření, uzavírá smlouvy o poskytnutí sociální služby, vyplácí důchody 
klientům, eviduje úhrady za pobyt a stravu a za příspěvek na péči, provádí nákupy, vyřizuje 
záležitosti týkající se pozůstalostí.  
Volnočasové aktivity 
V našem domově probíhají aktivizační činnosti. V prvním patře se nachází kulturní místnost, 
kde probíhají společné aktivity. Větší kulturní akce probíhají v jídelně, tak, aby nebyl narušen 
chod jídelny. Při menších skupinách mohou aktivity být i v patrech v TV místnosti. Klienti, 
kteří nenavštěvují společné aktivity, jsou navštěvovány na pokojích pracovnicemi VČA a PPP. 
Klienti si sami volí, co by chtěli dělat. Při pěkném počasí jsou aktivity prováděny i venku.  
K aktivizaci klientů Domova přispívá také spolupráce s dobrovolníky z Dobrovolnického 
centra. 
Klienti mohou využívat kapli a knihovnu, které jsou umístěny v DpS.   
 
Rozsah základních sociálních služeb 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí 
 
7 
 
Poskytnutí ubytování 
• ubytování       
• úklid, praní, žehlení, drobné opravy osobního a ložního prádla a ošacení 
DpS nabízí jednolůžkové a dvoulůžkové. Vybavení všech pokojů nábytkem je standardní (šatní 
skříň, polohovací lůžko nebo válenda, polička, komoda, noční stolek, jídelní stůl, židle). 
Některé pokoje mají balkón. Společná sociální zařízení jsou v dostatečném množství umístěna 
na chodbách jednotlivých pater. Po dohodě s poskytovatelem si klienti mohou vybavit pokoj 
osobními předměty ze svého majetku. Dále si mohou přinést své elektrospotřebiče (varná 
konvice, lednička apod.). Součástí ubytování je i úklid pokoje. 
 
 
Poskytnutí stravy 
• zajištění celodenní stravy odpovídající věku, zásadám racionální výživy a potřebám              
dietního stravování, minimálně v rozsahu 3 hlavních jídel 
 
Stravování v DpS se poskytuje v souladu se zásadami zdravé výživy, s ohledem na zdravotní 
stav klientů a podle stanovených stravovacích jednotek. Strava se připravuje ve varně 
stravovacího provozu DpS Osoblaha, p. o., o dietním a diabetickém stravování rozhoduje lékař 
a sám klient. 
Klientům se vydává strava v jídelně nebo na pokojích dle dohody s pracovníky PP. Klientům, 
kteří nejí určité druhy jídel či příloh nabízíme náhradu. Strava je dle zdravotní stavu podávána 
formou mleté, mixované a celé porce. 
 
Možnosti odhlášení stravy 
Klient má možnost volby při odhlašování stravy: 
1. Odhlásit se na celý den  
2. Odhlásit se dle situace ze snídaně a dopolední svačiny nebo z oběda  
a odpolední svačiny nebo z večeře / diabetik i z druhé večeře /  
3. Nahlásit si studenou stravu  
 
Pomoc při zvládání běžných úkonů péče o vlastní osobu 
• pomoc při oblékání a svlékání včetně speciálních pomůcek      
• pomoc při přesunu na lůžko nebo vozík      
• pomoc při vstávání z lůžka, ulehání, změna poloh      
• pomoc při podávání jídla a pití      
• pomoc při prostorové orientaci, samostatném pohybu ve vnitřním i vnějším prostoru  
Úkony péče jsou především plánované podle schopností klienta. Vedoucí PP vypracovává plán 
péče. Z plánu péče je zřejmé, v čem potřebuje klient pomáhat, v čem potřebuje dohled a co 
zvládne sám. Cílem je udržet co nejdéle klienta samostatného a soběstačného v co největší míře. 
Pomoc při osobní hygieně nebo poskytnutí podmínek pro osobní hygienu 
• pomoc při úkonech osobní hygieny      
• pomoc při základní péči o vlasy a nehty      
• pomoc při použití WC  
8 
 
Úkony péče jsou především plánované podle schopností klienta. Sociální pracovnice 
vypracovává prvotní plán péče a vedoucí PP ve spolupráci s pracovníky PP ho poté aktualizuje. 
Z plánu péče je zřejmé, v čem potřebuje klient pomáhat, v čem potřebuje dohled a co zvládne 
sám. Cílem je udržet co nejdéle klienta samostatného a soběstačného v co největší míře.  
Zprostředkování kontaktu se společenským prostředím 
• podpora a pomoc při využívání běžně dostupných služeb a informačních zdrojů      
• pomoc při obnovení nebo upevnění kontaktu s rodinou  
• pomoc a podpora při aktivitách podporujících sociální začleňování osob  
klienti mají neomezenou možnost opustit domov a neomezeně mohou přijímat návštěvy. 
Klienti, kteří nejsou schopni sami opustit domov, mohou požádat o doprovod. Klientům 
zajišťujeme v domově různé akce, vystoupení, besedy.  Klienti mají možnost se vzájemně 
v domově navštěvovat.  
Sociálně terapeutické činnosti 
• socioterapeutické činnosti, jejichž poskytování vede k rozvoji nebo udržování osobních 
a sociálních schopností a dovedností podporujících sociální začleňování osob 
Pomoc a podpora při aktivitách podporující sociální kontakty, poskytování psychické podpory, 
motivace klientů v aktivitě, upevňování psychických, sociálních a motorických schopností, 
které vedou k udržení soběstačnosti v co největší míře. V domově se pořádají různé besedy, 
např. beseda o zdravém životním stylu.  
Aktivizační činnosti 
• pomoc při obnovení nebo upevnění kontaktu s přirozeným sociálním prostředím   
• nácvik a upevňování motorických, psychických a sociálních schopností a dovedností 
V domově probíhají několikrát za týden skupinové aktivity, klienti se jich zúčastňují dle svého 
rozhodnutí. Klienti, kteří nechtějí nebo nemohou jít na skupinovou aktivitu, tak je pracovnice 
aktivit navštěvují na pokoji.  
Pomoc při uplatňování práv, oprávněných zájmů a při obstarávání osobních záležitostí 
• pomoc při komunikaci vedoucí k uplatňování práv a oprávněných zájmů 
U nekomunikujících klientů využíváme alternativní komunikaci. Pomáháme při obstarávání 
osobních záležitostí (úřady), zajišťujeme předání informací v srozumitelné formě pro klienty.  
 
Jednání se zájemcem o službu 
• Začíná probíhat v případě skutečného zájmu zájemce o naši službu. 
• První kontakt probíhá telefonicky, osobně nebo mailem, kde sociální pracovnice předá 
základní informace. Pokud zájemce nespadá do cílové skupinu, předá sociální 
pracovnice kontakty na jiné sociální služby.  
• Zájemce zašle nebo osobně doručí do DpS žádost a její přílohy. Žádost k vyplnění zašle 
sociální pracovnice na požádání mailem nebo poštou. Tiskopis ke stažení se nachází i na 
stránkách DpS www.dps.odsoblaha.cz .   
9 
 
• V případě, že zájemce spadá do naší cílové skupiny je žádost zařazena do pořadníku. 
• Sociální pracovník jedná se zájemcem o službu, pokud je zájemce omezen ve 
svéprávnosti, jedná sociální pracovník i s jeho zákonným zástupcem.  
 
Sociální šetření 
• Sociální šetření provádí sociální pracovník, v případě jeho nepřítomnosti provádí soc. 
šetření vedoucí přímé péče nebo ředitelka. 
• Sociální šetření probíhá v případě uvolnění místa v DpS, kdy jsou sociální pracovnicí, 
vedoucí přímé péče a vedoucí zdravotního úseku vybráni vhodní žadatelé na volné místo.  
• Sociální šetření probíhá osobní návštěvou žadatele na adrese pobytu, nebo v zařízení kde 
se nachází, telefonicky nebo písemně, pokud je žadatel ze vzdálenějšího okresu. Sociální 
pracovník domluví se žadatelem datum a místo sociálního šetření. 
• V rámci sociálního šetření je žadatel seznámen s konkrétními službami, které naše 
zařízení poskytuje, je seznámen se vzorem smlouvy, s rozsahem a průběhem 
poskytování sociální služby, s úhradami za pobyt a s domácím řádem. V průběhu jednání 
se žadatelem se ujišťujeme, že všemu porozuměl. V případě, že by žadatel neporozuměl 
daným informacím, tak nejasné informace znovu zopakujeme, či je podáme jiným 
srozumitelným způsobem. V případě zájmu, pozveme žadatele k prohlídce domova. 
 
Jednání před nástupem 
• Sociální pracovnice, vedoucí přímé péče a vedoucí zdravotního úseku vyberou 
vhodného kandidáta na volné místo dle sociálního šetření. 
• Vybraného žadatele sociální pracovnice informuje, že byl vybrán na volné místo.  
• Sociální pracovnice pošle žadateli tiskopisy k nástupu: návrh smlouvy a doporučený 
seznam.  
• Sociální pracovnice se dohodne s žadatelem na vhodný termín nástupu do domova.  
 
Uzavírání smlouvy 
• Statutárním zástupcem Domova pro seniory, p. o., který uzavírá (podepisuje) smlouvu 
je ředitelka. V případě její nepřítomnosti uzavírá smlouvu její statutární zástupce. 
• Podklady pro uzavření smlouvy zpracovává sociální pracovnice, která jedná s žadatelem 
o poskytování sociální služby a vede evidenci smluv. 
• DpS Osoblaha, p.o. uzavírá smlouvu se žadatelem vždy v písemné podobě ve dvou 
(zájemce x poskytovatel) vyhotoveních nebo ve třech (zájemce x opatrovník, ORP x 
poskytovatel) vyhotoveních 
• V případě, že by žadatel/klient neporozuměl daným informacím, nejasné informace 
zopakujeme ještě jednou či je podáme jiným způsobem (pomůcky ke komunikaci). 
• Smlouvy (včetně jejích dodatků) jsou evidovány v písemné podobě u sociální 
pracovnice, která je pověřena vypracováváním smluv. Smlouvy jsou číslovány pro jejich 
snadnější evidenci. 
• Smlouva je uložena v osobním spise klienta u sociální pracovnice.  
 
 
10 
 
Způsob podávání a vyřizování stížnosti 
• Každý klient má právo na podání stížnosti. S postupem podání a řešení je seznámen při 
nástupu do DpS a následně je to v průběhu pobytu připomínáno sociální pracovnicí a 
pracovníky PP. U osoby se sníženou schopností porozumění psanému textu a verbálně 
nekomunikující používáme AAK.  
• Pokud se jedná o stížnost na pracovníka, platí pravidlo, že stížnost musí řešit jeho přímý 
nadřízený nebo ředitel. 
• Stížnost se může podat ústně, písemně nebo anonymně.  
• Stížnosti písemné nebo ústní jsou zaznamenávány a evidovány v Knize stížností, která 
je uložena u ředitelky DpS Osoblaha. Součástí této Knihy stížností jsou jako přílohy 
vedeny výše uvedené záznamy o stížnostech 
• Vyřizování stížností se provádí písemnou formou.  
• Řešení stížnosti se provede bez zbytečného odkladu, nejpozději do 30 dnů.  
• Postupy, které jsou použity k prověřování stížnosti, musí být voleny tak, aby vedly 
k rychlému zjištění skutečného stavu věci, nesnižovaly důstojnost žádného 
z účastněných a neovlivňovaly nežádoucím způsobem budoucí vztahy mezi účastníky. 
Způsob řešení stížnosti je volen s ohledem na účinné, rychlé a odpovídající řešení. 
• Pracovník, který stížnost prověřuje, musí být v nezávislé pozici. Pokud tuto nezávislost 
nelze zajistit, bude se stížností zabývat sociální pracovník. 
• Všichni, kteří s informacemi o stížnosti přišli do kontaktu, jsou vázání etickými pravidly 
a mlčenlivostí. Vyjádření osob, kterých se stížnost týká, se zjišťuje v soukromí za 
přítomnosti nezávislé osoby.  
 
