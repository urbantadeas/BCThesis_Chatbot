Dům Kněžny Emmy – domov pro seniory 
popis realizace poskytovaných služeb 
 
 
Poslání  
Posláním DKE je zajistit pomoc a podporu osobám v nepříznivé životní situaci, která je dána 
především vyšším věkem a potřebou péče druhé osoby. Posláním DKE je zajistit pobytové 
služby, které umožňují respektovat stávající způsob života a udržet nebo obnovit přirozené 
vztahové sítě. 
 
Cíle 
Podpora klienta v zachování sociálních vztahů a vazeb, udržení klienta v kontaktu s okolím, 
navázání  na dřívější zvyklosti.  
Vycházet z individuálních potřeb každého jednotlivce, podporovat klienta při formulování 
svých vlastních představ o rozsahu a potřebě služeb.  
Sestavení osobního plánu tak, aby nedocházelo k vytvoření závislosti na službě a klient si co 
nejdéle zachoval soběstačnost a samostatnost.  
Nabízet širokou škálu aktivit různého druhu, aby každý mohl nalézt oblast svého zájmu, 
respektovat jeho volbu. 
Zaručit ochranu  práv a důstojnosti klienta ve všech životních situacích. 
Zajistit odbornou ošetřovatelskou péči klientům při úplné ztrátě soběstačnosti. 
 
Principy poskytování služeb 
V DKE jsou poskytovány takové služby, které podporují klienty v zachování sociálních 
vztahů a vazeb. Klient neztrácí kontakt se svým okolím, není mu nijak bráněno ve styku s 
jeho blízkými. Při práci s klienty vychází pracovníci z individuálních potřeb každého 
jednotlivce. Svou vlastní představu o rozsahu a potřebě služeb zpracovává klient za pomoci 
odborného pracovníka DKE do osobního plánu. Plán je sestavován tak, aby nedocházelo 
k vytvoření závislosti na službě a klient si co nejdéle zachoval soběstačnost a samostatnost. 
DKE zaručuje klientům ochranu jejich práv a důstojnosti. Pracovníci DKE motivují klienty ke 
zlepšování celkového fyzického i psychického stavu.  
 
Jednání se zájemcem o službu 
Výsledkem jednání se zájemcem o službu je podepsání smlouvy. Na základě zjištěných 
individuálních potřeb uživatele jeho očekávání a stanovených cílů, které  jsou v souladu 
s formou a typem poskytované služby, je přijat do zařízení. Jednání probíhá v souladu se 
zpracovanými metodickými postupy, zájemce získává veškeré potřebné informace včetně 
výše úhrady, je seznámen s prostředím. 
 
Prostředí a podmínky  
Materiální, technické a hygienické podmínky odpovídají poskytované sociální službě, 
kapacitě, okruhu osob  a individuálně určeným potřebám osob. Podmínky, ve kterých je 
služba  poskytována, plně odpovídají požadavku na důstojnost prostředí. 
 
Poskytování ubytování a stravy 
Uživatelům je poskytováno ubytování v obytných buňkách několika typů, za které je podle 
jednotlivých typů  stanovena výše úhrady. Součástí služby je poskytování celodenní stravy, 
která se skládá ze třech hlavních jídel a dvou vedlejších, mimo vyvážené racionální diety je 
připravována strava diabetická rozšířena o jedno vedlejší jídlo a strava šetřící. Uživatelům je 
strava upravována tak, aby odpovídala individuálním potřebám a zdravotnímu omezení. 
Klienti jsou motivováni k zachování kulturních a společenských návyků, jsou vedeni  
k využívání společné jídelny s obsluhou. V nepříznivé situaci mají zajištěnu obsluhu na 
pokojích. 
 
Pomoc při péči o vlastní osobu 
Klientům je poskytována pomoc při zvládání péče o vlastní osobu a to v  nezbytně nutném 
rozsahu. Služba je poskytována tak, aby byly zachovány principy poskytování sociálních 
služeb a nedocházelo k závislosti klienta na službě. Je respektován individuální stav klienta. 
Klientům je podle objektivních potřeb poskytována pomoc při osobní hygieně a sebeobsluze  
prostřednictvím pracovníků přímé obslužné péče.  
 
Kontakt se společenským prostředím 
Hlavní zásadou a principem poskytované služby pobytového zařízení pro seniory je zajištění 
návaznosti na stávající způsob života a udržení běžného životního rytmu odpovídajícího co 
nejvíce životu vrstevníků. Klientům, kteří jsou jakýmkoli způsobem limitováni 
v soběstačnosti pomáhá služba k udržení kontaktu se společenským prostředím. DKE 
realizuje princip otevřeného zařízení, podporuje sociální začlenění do běžné  komunity. 
Nejsou preferovány způsoby zajištění  veškerých  služeb přímo v zařízení. Takové služby 
jako kadeřnictví, pedikůru apod. využívají klienti i mimo DKE.  
 
Sociálně terapeutické a aktivizační činnosti, individuální plánování 
Klienti mohou, dle vlastního přání, využívat některé z široké nabídky terapeutických a 
aktivizačních programů, jejich volba je respektována. Naplnění očekávání klienta od 
poskytované služby je zajištěno stanovením individuálního plánu, na kterém se společeně 
podílí klient hlavně se svým klíčovým pracovníkem. Způsob, jakým je plán realizován a jeho 
naplňování či případné změny a upřesnění jsou hodnoceny na pravidlených schůzkách 
pracovních týmů. Pracovní týmy jsou složeny se zástupců pracovníků všech úseků, 
sociálního, aktivizačního, ošetřovatelského. Předávání potřebných informací k poskytování 
kvalitní služby je prováděno způsobem zajišťujícím diskrétnost a respektování ochrany 
osobních údajů. 
Klientům je zajištěna prostřednictvím zkušených pracovníků pomoc při uplatňování 
oprávněných zájmů a obstarávání osobních záležitostí. 
 
Ošetřovatelská péče 
Ošetřovatelská péče je zajišťována zdravotnickými pracovníky v zaměstnaneckém poměru. 
Ošetřujícího lékaře si určuje klient sám, je respektována jeho volba, nemusí využívat služby 
nestátního zdravotnického zařízení DKE. DKE zajišťuje aktivní, individuální ošetřovatelskou 
péči podle aktuálního stavu a potřeb klienta. 
 
Personální zajištění služby a profesní rozvoj zaměstnanců 
Zaměstnanci DKE jsou vedeni ke zvyšování kvalifikace, podporováni v udržení a rozšiřování 
odbornosti. Na základě stanovených osobních cílů rozvoje probíhá systematické vzdělávání. 
Pracovníci v sociálních službách splňují požadavky na předepsané vzdělání podle zákona      
č. 108/2006 Sb. o sociálních službách nebo se v současné době vzdělávají. Sociální pracovníci 
mají 
vysokoškolské 
vzdělání. 
Zdravotničtí 
pracovníci 
mají 
oprávnění 
k výkonu 
zdravotnického povolání bez odborného dohledu a naplňují podmínky soustavného 
vzdělávání zdravotnických pracovníků. 
