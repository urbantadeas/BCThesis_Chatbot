 
 
 
 
 
Stránka 1 z 4 
Popis realizace poskytování sociální služby domov pro seniory                        
v CSS Domus Ostrava 
platí od 1. 9. 2022 
 
Základní informace 
Adresa: Centrum sociálních služeb Domus 
              Patrice Lumumby 2608/66 
              700 30 Ostrava 
Telefon: 733 156 932 
E-mail: info@cssdomus.cz 
Poskytovatel: Ledax Ostrava o.p.s. 
                      Patrice Lumumby 2608/66 
                      700 30 Ostrava 
IČO: 28131401 
 
Posláním domova pro seniory CSS Domus je poskytovat celoroční pobytovou sociální službu 
osobám, které se nedokážou sami o sebe postarat ve svém přirozeném prostředí ani za 
pomoci rodiny a terénních či ambulantních sociálních služeb (jsou v nepříznivé sociální 
situaci). K překonání této bariéry potřebují pomoc a podporu personálu domova pro seniory. 
Služba je poskytována nepřetržitě a její rozsah závisí na soběstačnosti a individuálních 
potřebách klientů.  
 
Cílem poskytované služby je klient, který: 
- 
má v maximální možné míře zachované své schopnosti, dovednosti a zvyklosti, 
- 
s ohledem na svůj zdravotní stav a soběstačnost uplatňuje vlastní vůli, 
- 
je respektovaný ve svých právech a je mu zachována lidská důstojnost, 
- 
je spokojený prostřednictvím uspokojování svých individuálních potřeb a přání, 
- 
má podmínky pro aktivní trávení volného času, 
- 
má podmínky pro důstojné dožití. 
 
Cílovou skupinou CSS Domus jsou:  
- 
osoby starší 50 let, které mají sníženou soběstačnost z důvodu věku, zdravotního 
postižení či změny zdravotního stavu a osobám se stařeckou demencí nebo ostatními 
typy demencí, jejichž situace vyžaduje pravidelnou pomoc jiné fyzické osoby.  
 
Pobytové sociální služby mohou být odmítnuty: 
- 
osobám mladším 50 let, 
- 
osobám, jejichž zdravotní stav vyžaduje poskytování ústavní péče ve zdravotnickém 
zařízení, 
- 
osobám, které trpí akutním infekčním onemocněním, 
- 
osobám závislým na alkoholu a jiných návykových látkách, 
- 
osobám, které požadují službu, kterou CSS Domus neposkytuje,  
 
 
 
 
 
Stránka 2 z 4 
- 
osobám splňujícím podmínky pro přijetí v případě, že CSS Domus nemá dostatečnou 
kapacitu služby, o kterou osoba žádá, 
- 
osobám, které žádají o poskytnutí sociální služby, a kterým byla vypovězena v době 
kratší než 6 měsíců před touto žádostí smlouva o poskytnutí téže sociální služby 
z důvodu porušování povinností vyplývajících ze smlouvy, 
- 
osobám, jejichž chování by z důvodu duševní poruchy závažným způsobem 
narušovalo kolektivní soužití. 
Kapacita zařízení je 58 lůžek. 
Poskytované základní činnosti:  
 poskytnutí ubytování 
- 
ubytování, 
- 
úklid, praní a drobné opravy ložního a osobního prádla a ošacení, žehlení, 
 poskytnutí stravy 
- 
zajištění celodenní stravy odpovídající věku, zásadám racionální výživy a potřebám 
dietního stravování, minimálně v rozsahu 3 hlavních jídel, 
 pomoc při zvládání běžných úkonů péče o vlastní osobu 
- 
pomoc při oblékání a svlékání včetně speciálních pomůcek, 
- 
pomoc při přesunu na lůžko nebo vozík, 
- 
pomoc při vstávání z lůžka, uléhání, změna poloh, 
- 
pomoc při podávání jídla a pití, 
- 
pomoc při prostorové orientaci, samostatném pohybu ve vnitřním i vnějším prostoru, 
 pomoc při osobní hygieně nebo poskytnutí podmínek pro osobní hygienu 
- 
pomoc při úkonech osobní hygieny 
- 
pomoc při základní péči o vlasy a nehty, 
- 
pomoc při použití WC, 
 zprostředkování kontaktu se společenským prostředím 
- 
podpora a pomoc při využívání běžně dostupných služeb a informačních zdrojů, 
- 
pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob, 
 sociálně terapeutické činnosti 
- 
socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování osob, 
 aktivizační činnosti 
- 
volnočasové a zájmové aktivity, 
- 
pomoc při obnovení nebo upevnění kontaktu s přirozeným sociálním prostředím, 
- 
nácvik a upevňování motorických, psychických a sociálních schopností a dovedností, 
 pomoc při uplatňování práv, oprávněných zájmů a při obstarávání osobních 
záležitostí 
- 
pomoc při komunikaci vedoucí k uplatňování práv a oprávněných zájmů. 
 
 
 
 
 
 
 
Stránka 3 z 4 
Nabízené fakultativní činnosti:  
 doprava v zájmu klienta služebním vozidlem poskytovatele, 
 kopírování/tisk černobíle/barevně. 
 
Zásady poskytovaných služeb: 
Úcta a slušnost – chováme se zdvořile ke všem klientům, přistupujeme ke každému s 
pochopením, empatií a bez předsudků. Poskytujeme podporu rodinným příslušníkům při 
zvládání obtížných životních situací. 
 
Respekt a pokora – vnímáme potřeby druhých a snažíme se nabízet pomoc, jak nejlépe 
umíme, vždy nezištně. Rovně přistupujeme ke všem klientům. 
 
Zachování důstojnosti – poskytujeme bezpečné a odborné služby, které respektují 
důstojnost klientů. Respektujeme svobodnou volbu každého. 
 
Profesionalita – zajišťujeme služby kvalifikovaným personálem, který zná teoretické postupy 
i jejich praktické využití k tomu, jak předcházet, zmírnit či odstranit nepříznivou sociální situaci, 
ve které se klient nachází nebo může nacházet. 
Popis realizace služby: 
Sociální služba je poskytována v objektu bývalé mateřské školky, objekt byl zrekonstruován 
pro potřeby cílové skupiny (bezbariérový přístup, signalizační zařízení apod.). Objekt má dvě 
patra, v suterénu se nachází místnost pro personál a sklady, v 1. a 2. nadzemním podlaží se 
nacházejí pokoje pro klienty. Objekt je plně bezbariérový. Celkem je v zařízení 31 
jednolůžkových a dvoulůžkových pokojů. V budově se nachází společenská místnost, která je 
klienty využívána pro vzájemná setkávání, při volnočasových a aktivizačních činnostech, pro 
setkávání s rodinnými příslušníky, slouží také jako jídelna. Ze společenské místnosti lze vyjít 
přímo na terasu s lavičkami, vstup na terasu je bezbariérový. V zařízení je dále návštěvní 
místnost a ještě jedna kulturní místnost. Hygiena klientů je zajišťována kromě koupelen u 
pokojů také v jedné centrální koupelně.  
Všechny pokoje jsou vybaveny standardním nábytkem, elektrickými polohovatelnými lůžky, 
v případě potřeby mají klienti k dispozici antidekubitní matraci. Domov je vybaven dostatečným 
množstvím kompenzačních pomůcek pro seniory – vozíky, různé druhy chodítek, koupelnové 
sprchové židle atd.  
V zahradě se vzrostlými stromy je umístěn altán, kde se vzájemně setkávají klienti, či klienti 
se svými rodinnými příslušníky. 
Parkování pro rodinné příslušníky klientů je umožněno přímo u objektu, zařízení je dobře 
dostupné městskou dopravou, zastávka MHD je cca 2 minuty od zařízení.  
Kromě základních a fakultativních činností je v zařízení zajištěno velké množství 
volnočasových aktivit, sociálně terapeutických a aktivizačních činností. Klienti mohou dle 
svých možností a přání trénovat motoriku, paměť, hrát společenské hry, účastnit se besed, 
oslav, do zařízení přicházejí děti z mateřské školy, harmonikář… S klienty navštěvujeme kino, 
muzea, divadla, bohoslužby apod. Samozřejmostí je podpora kontaktu klientů s rodinami a 
 
 
 
 
 
Stránka 4 z 4 
přáteli, rodiny jsou pravidelně informovány o dění v zařízení, a jsou pořádány společné akce 
– např. opékání špekáčků, společné oslavy, dny otevřených dveří atd. 
Služby přímé péče jsou zajišťovány zdravotnickým personálem a pracovníky v sociálních 
službách.  
V případě potřeby a zájmu o službu je zařízení kontaktováno zájemcem nebo jeho rodinným 
příslušníkem, popř. sociálními pracovníky zdravotnických zařízení, je dohodnut termín setkání 
zájemce o službu s pracovníkem domova pro seniory. Na setkání je zájemce seznámen 
přijatelnou formou s podmínkami poskytování služby, včetně všech pravidel, s  ceníkem 
základních a fakultativních činností a s kritérii přijetí do služby, je mu umožněna prohlídka 
zařízení. V případě zájmu o službu zájemce vyplní Žádost o poskytnutí pobytové sociální 
služby. V případě, že se uvolní v zařízení vhodné lůžko, je žadatel nebo jeho rodinný příslušník 
kontaktován, je mu nabídnuto lůžko, pokud zájem trvá, proběhne sociální šetření a je dohodnut 
termín začátku využívání sociální služby.  
Služba je poskytována na základě smluvního vztahu. S žadatelem je uzavírána písemná 
smlouva o poskytování sociálních služeb v den začátku využívání pobytové služby. Součástí 
smlouvy je označení smluvních stran, druh sociální služby, rozsah poskytování sociální služby, 
místo a čas poskytování sociální služby, výše a způsob úhrady, ujednání o dodržování 
vnitřních pravidel stanovených poskytovatelem pro poskytování sociální služby, výpovědní 
důvody a výpovědní lhůty a doba platnosti smlouvy. V rámci uzavírání smlouvy o poskytování 
sociální služby je klient také seznámen s možností podání stížnosti na kvalitu nebo způsob 
poskytování sociální služby, pravidla pro podání a vyřizování stížností jsou klientovi předána 
v písemné podobě.  
Poskytování sociální služby v domově pro seniory se odvíjí od individuálního plánu klienta, 
který obsahuje osobní cíl klienta, jeho přání a požadavky, kroky, které vedou k naplnění cíle a 
také termín naplnění plánu. Na tvorbě plánu se podílí klíčový pracovník, sociální pracovník a 
v případě potřeby přizvaní odborníci. Plán je pravidelně vyhodnocován. Konkrétní rozsah 
poskytované služby je zanesen v plánu péče, který je sestaven již při začátku využívání 
pobytové služby a je pravidelně aktualizován.    
 
 
 
  
  
 
 
