Popis realizace poskytování sociálních služeb v Domově pro seniory Marie 
 
1. 1 Okruh osob, pro které je sociální služba určena: 
mladší senioři (65 - 80 let); 
starší senioři (nad 80 let); 
senioři trvale závislí na pomoci druhé osoby; 
podmínkou přijetí do zařízení je trvalé bydliště ve městě Náchodě minimálně 3 roky v době 
podání žádosti k přijetí; 
zařízení neposkytuje péči lidem s potřebou osobní asistence a trvalého dohledu, neposkytuje 
péči osobám, které vyžadují specializovanou péči v domovech zvláštního určení (např. 
Alzheimerově chorobě, demencích, různých typech závislosti při stavech ohrožujících sebe 
nebo okolí, při sklonech k útěkům a lidem s potřebou nepřetržité péče ve zdravotnickém 
zařízení); 
zařízení neposkytuje péči osobám závislým na drogách, alkoholu nebo jiných návykových 
látkách, osobám trpícím infekčními onemocněními. 
 
1. 2 Realizace poskytování sociální služby: 
 
Domov pro seniory Marie, Bartoňova 1998, 547 01 Náchod je pobytovým zařízením 
Městského střediska sociálních služeb Marie. 
 
1.2.1 Technické zázemí 
 
Technické zázemí splňuje potřeby poskytovaných služeb (kompletní popis ve Standardu číslo 
13 Prostředí a podmínky). Budova domova pro seniory má čtyři nadzemní podlaží, je 
v bezvadném stavu s bezbariérovým přístupem, vstupními automaticky otevíratelnými 
dveřmi. V budově jsou instalovány výtahy – jídelní, osobní a evakuační. Okolo budovy je 
parková úprava, park je volně přístupný veřejnosti, lavičky a altán. Domov pro seniory je 
situován mimo centrum města, v klidné části s lesy a loukami. Umístěním navazuje na 
bytovou zástavbu, blízko je Oblastní nemocnice. Je velmi dobře dostupný veřejnou dopravou.  
Služby jsou poskytovány dvacet čtyři hodin, kapacita Domova pro seniory je 58 uživatelů. 
Pokoje jsou bezbariérové vybavené kuchyňskou linkou s vlastním sociálním zázemím, 
předsíní a vestavěnými šatními skříněmi. Vybavenost pokojů vlastním nábytkem uživatelů je 
jejich vlastnictvím a pro zachování pocitu domova. V pokojích je instalováno dorozumívací 
zařízení „pacient – sestra“.  Do pokojů je zaveden internet, náklady na přípojku a poplatky 
jeho užívání hradí uživatel ze svých finančních prostředků, poskytovatel zajistí 
administrativní úkony, internet lze užívat časově neomezeně. Uživatelům je k dispozici po 
celý den společenská místnost s televizorem a internetovým koutkem, knihovna, jídelny, 
odpočinková respiria, sociální zařízení mimo pokoje, senior park se stroji na cvičení apod. 
 
1.2.2 Časová dostupnost 
 
Nepřetržitý provoz s nerovnoměrně rozvrženou pracovní dobou - všeobecné zdravotní sestry;  
Nepřetržitý provoz s nerovnoměrně rozvrženou pracovní dobou – pracovníci přímé obslužné 
péče; 
Jednosměnný provoz - ostatní pracovníci.  
 
 
1.2.3 Smlouva o poskytnutí sociální péče 
 
Na základě projednání a rozhodnutí rozmísťovací komise, uzavře organizace s uživatelem 
smlouvu o poskytnutí služby sociální péče v domově pro seniory. 
 Smlouva o poskytnutí sociální péče se uzavírá v písemné formě; 
 Ze strany zájemce přítomny 1 – 2 osoby, které si sám zvolí; 
 Smlouva o poskytnutí služby sociální péče v domově pro seniory je uzavřena na dobu 
neurčitou. 
 
 
1.2.4 Rozsah, plánování a průběh poskytování služby 
Rozsah služeb je v souladu se Zákonem č. 108/2006 Sb., o sociálních službách, ve znění 
pozdějších předpisů. 
 
Ubytování v samostatných bytech vybavených vlastním nábytkem; 
Stravování včetně diety je zajištěno dodavatelsky (zařízení nemá vlastní kuchyň), uživatel se 
může stravovat v pokoji nebo ve společné jídelně uživatelů. Příprava stravy personálem přímo 
v pokoji uživatele. Uživatelé mají možnost zajistit si přípravu stravy z vlastních zdrojů;  
Pomoc při zvládání běžných úkonů péče o vlastní osobu – při oblékání a svlékání oblečení 
včetně speciálních pomůcek, pomoc při přesunu na vozík nebo lůžko, pomoc při vstávání 
z lůžka, uléhání, změna poloh, pomoc při prostorové orientaci, samostatném pohybu ve 
vnitřním i vnějším prostoru; 
Pomoc při osobní hygieně nebo poskytnutí podmínek pro osobní hygienu  - poskytuje se 
přímo v koupelně pokoje. V případě potřeby nebo na žádost uživatele je využívána společná 
koupelna pro uživatele; 
Praní osobního a ložního prádla včetně žehlení je zajištěno ve vlastní prádelně zařízení. 
V pračce se vždy pere prádlo pouze jednoho uživatele, který má možnost využívat své 
oblíbené prací prostředky; 
Úklid pokojů je zajištěn uklízecím úsekem zařízení. I zde má uživatel možnost využívat své 
oblíbené úklidové prostředky; 
Zprostředkování kontaktu se společenským prostředím – přednášky, besedy, vystoupení dětí 
z MŠ, vystoupení umělců, zajímavá setkání s významnými osobnostmi, pořádání 
autobusových výletů pro uživatele Domova pro seniory Marie, dovoz knih z knihovny. Účast 
uživatelů na akcích je dobrovolná. Akce jsou organizovány ergoterapeutkou a sociální 
pracovnicí;  
Uživatelé mohou využívat městskou hromadnou dopravu i taxislužby;  
Dále DS Marie poskytuje terapie (ergoterapie, arteterapie, četba), skupinové kondiční cvičení, 
možnost využití internetového koutku, zapůjčení knih přímo v knihovně zařízení, využití 
senior - parku a zahradního altánu; 
Kadeřnické, pedikérské služby a masáže (pracovníci do zařízení docházejí) - jsou hrazeny 
z vlastních prostředků uživatelů. 
 
1.2.6 Zdravotní péče 
Formou zvláštní ambulantní péče; 
Uživatelům je poskytována přímo v pokoji nebo v ordinaci; 
Smluvní lékař dochází 1 x týdně; 
Uživatelům jsou dle potřeby zapůjčeny pomůcky (chodítko, WC nástavec, toaletní křeslo 
apod.). 
 
1.2.5 Stížnosti 
Zájemce je seznámen s možností stěžovat si. 
Stížnost lze eventuálně podat osobně, telefonicky, písemně, anonymně. 
Stížnost podat řediteli MěSSS Marie, vrchní sestře, sociální pracovnici, službu konající 
zdravotní sestře, písemně do schránky ve vestibulu budovy označené nápisem „Stížnosti a 
podněty“. Dále Městský úřad Náchod, vedoucí sociálního odboru Bc. Pavel Schuma, email: 
pavel.schuma@mestonachod.cz, telefon: 491 405 437 a Ombudsman - veřejný ochránce 
lidských práv: 602 00 Brno, Údolní 39, telefon: 542 542 777, telefonická informační linka: 
542 542 888, e-mail: podatelna ochrance.cz.  
Stížnost u poskytovatele služby bude vyřízena ve lhůtě od 1 do 30 dnů dle vnitřních pravidel 
poskytovatele. 
 
 
 
