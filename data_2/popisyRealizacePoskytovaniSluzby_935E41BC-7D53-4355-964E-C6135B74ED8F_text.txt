Popis realizace poskytování sociální služby: 
Domovy pro seniory 
Domov důchodců Český Dub, příspěvková organizace, 
Zámecká 39/IV, 463 43 Český Dub 
Cíle, zásady, cílová skupina, poslání: 
Posláním služby domovy pro seniory Domova důchodců Český Dub p. o. je 
poskytování nepřetržité individuální podpory seniorům, kteří jsou pro svoji sníženou 
soběstačnost odkázáni na pomoc druhé osoby.  
Cílová skupina: 
- 
senioři  
Klienty služby jsou osoby, které dosáhly věku 65 a více let, mají sníženou 
soběstačnost zejména z důvodu věku a jsou plně odkázány na pravidelnou pomoc jiné 
osoby, potřebují soustavnou péči, jejich snížená soběstačnost jim nadále neumožňuje 
setrvat v dosavadním prostředí, kdy možnosti rodiny a terénních služeb sociální péče 
již byly vyčerpány. 
 
Věková struktura cílové skupiny:  
- mladší senioři (65 – 80 let)  
- starší senioři (nad 80 let)  
Uživatelem (klientem) služby se nemohou stát osoby, jejichž zdravotní a psychický 
stav vyžaduje léčení a ošetřování v lůžkovém zdravotnickém zařízení. Osoby trpící 
infekčním a parazitárním onemocnění. Osoby závislé na alkoholu a jiných 
návykových látkách. Osoby s mentálním onemocněním. 
Uživatelům služby poskytovatel zajistí Individuální přístup, dodržování lidských práv, 
respektování osobnosti a důstojnosti, tolerance a respekt, zachování kontaktů 
s rodinou, profesionalitu, flexibilitu a lidský přístup.  
Nabízené činnosti:  
Poskytovatel zajišťuje nepřetržitou ošetřovatelskou (včetně zajištění dopomoci či 
provedení základní hygieny) a sociální péči všem klientům dle jejich potřeb a dle 
svých možností. Klient má zajištěno ubytování s doprovodným servisem (celodenní 
strava, praní prádla, úklid). Dle zájmu může klient využívat nabízené společenské a 
kulturní aktivity. Poskytovatel organizuje pro klienty canisterapii, taneční terapii, 
výlety. Zdravotní péče je zajištěna přímo pracovníky poskytovatele na základě 
ordinace příslušného praktického lékaře. Ve společenských prostorách jsou 
k dispozici všem klientům TV přijímače. K dispozici jsou chladničky, varné konve a 
mikrovlnné trouby. Klient může mít ve svém pokoji i vlastní TV či rádio, ovšem jen 
v případě, že uhradí poplatek – příspěvek na spotřebu el. proudu.  
Jednání se zájemcem o službu: 
O nabízených službách poskytovatel veřejnost informuje svým zapojením do 
centrálních databází (registr MPSV ČR a Libereckého kraje), dále prostřednictvím 
svých webových stránek: www.ddceskydub.cz. Informace mají příslušné obecní úřady 
a praktičtí lékaři. Do služby může být zájemce přijat na základě podané žádosti. Ta je 
(spolu s potřebným formulářem pro vyjádření lékaře) k dispozici na uvedené webové 
adrese, tiskopis si může zájemce (či jemu blízká osoba) vyzvednout přímo v sídle 
poskytovatele (adresa v záhlaví) v pracovní dny od 7.00 hodin do 16.30 hodin. Zaslání 
tiskopisů lze vyžádat telefonicky (482 362 010).  
Po vyplnění žádosti zašle zájemce tuto (včetně příloh) na adresu poskytovatele, 
popřípadě ji může předat osobně.  
 
 
Uzavírání smlouvy o poskytnutí sociální služby:  
Došlou žádost posoudí přijímací komise, o projednání je zájemce písemně 
informován. Následně navštíví pověření pracovníci domova zájemce v místě jeho 
aktuálního pobytu a zjistí potřebné informace, které jsou zapracovány do smlouvy o 
poskytnutí sociální služby, s jejímž konceptem je žadatel seznámen. V smlouvě jsou 
přesně specifikovány podrobnosti související s ubytováním, poskytováním služeb, 
výší úhrady a formou jejího placení a vyúčtování. S ohledem na zdravotní stav je 
pravidlem, že se jednání účastní klientu blízká osoba.  
Úhrada za poskytování sociální služby:  
Služba je poskytována za úhradu. Klient za svých prostředků, na základě smlouvy, 
hradí ubytování a stravu a služby objednané nad rámec (platba za vlastní el. přístroj, 
značení prádla). Ceník služeb v aktuální podobě je zveřejněn na webu organizace a na 
jejich informačních panelech v sídle organizace. Pokud je klient příjemcem příspěvku 
na péči, je tento (na základě příslušného zákona) příjmem poskytovatele.  
Stížnosti: 
Klient má právo podat stížnost na kvalitu poskytovaných služeb. S možnostmi je 
seznámen při svém nástupu do služby. Stížnost lez podat ústně či písemně přímo 
v rámci organizace. Pro písemné podání slouží schránky umístěné na všech 
odděleních, které pravidelně vybírá přímo ředitel organizace. Na každou stížnost je 
zpracována písemná odpověď. Klienti jsou instruováni, kam mohou podat stížnost 
v případě, že nejsou spokojeni s vyjádřením poskytovatele (Liberecký kraj – 
zřizovatel, Veřejný ochránce práv – ombudsman).  
Důvody ukončení poskytování sociální služby:  
Klient může svůj pobyt ve službě ukončit kdykoliv, i bez udání důvodů. Ze strany 
poskytovatele je ukončení služby možné jen v případě závažného narušování pravidel 
ze strany klienta, a to na základě předchozího upozornění. V případě ukončení služby 
ze stran poskytovatele platí výpovědní lhůta v dálce dvou kalendářních měsíců od 
předání rozhodnutí o ukončení.  
Prostředí, ve kterém je služba poskytována: 
Služba Domovy pro seniory disponuje kapacitou 41 míst. Služba je umístěna na II. 
oddělení druhého a třetího podlaží objektu čp. 39. K dispozici jsou jednolůžkové, 
dvojlůžkové a třílůžkové pokoje (umístění na konkrétní pokoj se projednává při 
jednání o smlouvě). Část pokojů má své WC a sprchový kout, na každém pokoji je 
umyvadlo s teplou a studenou vodou. Bezbariérové koupelny a toalety jsou umístěny 
mimo pokoje klientů. Oddělení je bezbariérové (včetně vstupu do objektu). Klienti 
mají k dispozici vlastní zahradu a terasu.  
Územní působnost sociální služby: 
Služba je poskytována v sídle organizace, viz výše. Klienty jsou především obyvatelé 
Libereckého kraje, popřípadě osoby s prokázanou sociální vazbou na Liberecký kraj.  
 
 
Další informace:  
Vše potřebné nalezne zájemce na www.ddceskydub.cz. Informace o aktuálním dění 
jsou na Facebookovém profilu DD Český Dub. Pro telefonickou komunikaci je vhodné 
využít ústřednu 482 362 010.  
Vypracoval:                                                                           Radim Pochop, ředitel DD 
 
