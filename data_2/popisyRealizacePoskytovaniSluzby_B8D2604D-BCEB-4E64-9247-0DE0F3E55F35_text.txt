 
 
 
Domov Březnice, poskytovatel sociálních služeb leží v klidném prostředí u říčky Vlčavy, se kterou 
sousedí prostorný a upravený park a Březnický zámek, kam mohou naši uživatelé chodit na procházky. 
Domov je součástí polikliniky, takže naši obyvatelé mají lékařskou péči zajištěnu odbornými lékaři 
téměř okamžitě. V dosahu je autobusové i vlakové spojení.  
Služba je poskytována 35 seniorům v souladu se zákonem č. 108/2006 Sb., o sociálních službách.  
PRO KOHO TU JSME  
cílovou skupinu tvoří mladší senioři (65 -80 let) a starší senioři (nad 80 let), kteří mají sníženou 
soběstačnost a jsou závislí na pomoci druhé osoby nebo vyžadují při provádění běžných denních 
činností pomoc druhé osoby či dohled nebo kontrolu. Dále senioři z důvodu krizové, dlouhodobě 
nepříznivé nebo nevyhovující sociální situace.  
NEJSME URČENI PRO 
 
seniory mladší 65 let 
 
osoby, jejichž zdravotní stav vylučuje poskytnutí sociální služby v domově pro seniory z důvodu 
těžké duševní či jiné poruchy.  
 
Zaměstnanci Domova Březnice, poskytovatel sociálních služeb (dále jen „Domov“) se dohodli na 
poskytování sociálních služeb uživatelům „Domova“ zejména podle těchto zásad a principů – 
veřejný závazek: 
ZÁSADY POSKYTOVÁNÍ SOCIÁLNÍ SLUŽBY: 
 
podpora kvalitního, důstojného, pokud možno samostatného a běžného života 
 
individuálnost, respekt k individuálním potřebám uživatelů a ke svobodné volbě 
 
aktivizace uživatelů založená na volnočasových aktivitách s respektem volby uživatele 
 
odbornost a lidskost přístupu, empatie 
 
zachování lidské důstojnosti, předcházení negativním předsudkům   
 
respekt k lidským právům uživatelů, autonomii, k soukromí a partnerským vztahům,   
 
ochrana osobních údajů 
 
bezpečí, porozumění, ohleduplnost 
 
sociální začleňování uživatelů 
 
individuální přístup k uživateli 
 
spolupráce s rodinou, úřady, zdravotníky, lékaři, supervizory 
 
respekt k nezávislosti uživatele na službě a prevence budování závislosti na službě 
 
respektujeme svobodnou vůli uživatelů ve výběru různých aktivit. Respektujeme jejich 
rozhodnutí, aby měli co nejvíce zachován pocit přirozeného života v domácím prostředí. 
 
REALIZACE SLUŽBY 
 V zařízení je s ohledem na postižení uživatelů:  6 čtyřlůžkových pokojů 
 
1 pětilůžkový pokoj 
 
1 třílůžkový pokoj 
 
1 dvoulůžkový pokoj 
1 jednolůžkový pokoj 
Všechny pokoje mají vlastní WC a umývací kout s umyvadlem. Společná hygienická zařízení (koupelna 
pro ženy a muže) jsou bezbariérová. Pokoje jsou vybaveny polohovacím lůžkem, šatní skříní, nočním 
stolkem, poličkami na uložení osobních věcí a židlemi. Na každém pokoji je televizní přijímač. Každé 
lůžko je polohovací s elektrickým ovladačem a je opatřeno antidekubitní matrací a signalizačním 
zařízením. Dále je pokoj vybaven stahovacími roletami k zajištění intimity a většího soukromí na 
vícelůžkových pokojích. Návštěvy mohou uživatelé Domova Březnice přijímat podle své potřeby.  
Provozní doba  
Služba je poskytována v nepřetržitém provozu (24 hodin denně). 
Stravování 
Domov Březnice má vlastní kuchyni, kde se vaří strava racionální i dietní, např. dieta diabetická, 
šetřící, žlučníková apod.  
Praní prádla a úklid pokojů 
Praní prádla uživatelů je zajištěno vlastní prádelnou, kde se perou jak lůžkoviny, tak prádlo osobní. 
Služba je zajištěna včetně drobných oprav prádla. Úklid pokojů a ostatních prostor se provádí denně.  
Kulturní a společenské vyžití 
Všichni zaměstnanci zařízení vytváří podmínky pro rozvíjení kulturně společenského života uživatelů. 
Domov pořádá ve spolupráci s jinými organizacemi pro uživatele různé besedy, kulturní pořady a 
pásma vystoupení dětí z mateřské školy, posezení s živou hudbou, výlety, posezení s oslavenci apod. 
Týdně je plánován harmonogram volnočasových aktivit. 
Zdravotní a sociální péče 
Tato je zajištěna v nepřetržitém provozu, lékař provádí 1x týdně vizitu u všech uživatelů. Vzhledem k 
tomu, že budova Domova je součástí komplexu polikliniky a záchranné služby je lékař k dispozici 
denně a odborné vyšetření je zajištěno prakticky ihned. Zdravotní úsek a úsek sociálních služeb 
zajišťuje uživatelům stálou komplexní a specializovanou ošetřovatelskou péči.  
Sociální službu v zařízení zajišťuje sociální pracovnice. Sociální pracovnice zastupuje uživatele při 
jednáních s úřady, soudy nebo společenskými organizacemi pokud o to mají zájem. Zároveň udržuje 
kontakt s rodinou uživatelů a zajišťuje sociální poradenství.  
Fakultativní služby 
 
Pedikúra a manikúra – v Domově mají uživatelé možnost využívat 
služeb pedikérky  
 
Masáže 
 
Kadeřnice (jedenkrát za měsíc dochází do zařízení) 
 
Uživatelé mohou mít za poplatek na pokoji lednici a jiné drobné 
elektrospotřebiče, (opatřené protokolem o provedené revizi) 
 
Telefon (použití provozního telefonu organizace) 
 
Možnost dopravy na požádání uživatele do místa nebo z místa, které 
určí 
 
Pořádání kulturních akcí a pořadů (výstavy a pásma pořádané 
uměleckými skupinami)  
 
Ceny jsou dle platných ceníků pro jednotlivé fakultativní služby. 
 
 
 
 
 
Doplňková činnost 
Domov Březnice provozuje, na základě živnostenského oprávnění, doplňkovou činnosti v oblasti 
hostinské. To znamená obědy a večeře pro cizí strávníky, vaření houskových a bramborových 
knedlíků na objednávku. 
Výroba potravin je zásadně z čerstvých surovin, kuchyně je převážně česká domácího typu bez použití 
polotovarů.  
Příjmy z této činnosti jsou použity na provoz Domova.  
STÍŽNOSTI  
Veškeré připomínky či stížnosti ke způsobu poskytování sociálních služeb v zařízení mohou uživatelé 
služby podat anonymně do schránky u vchodu druhého patra, nebo předat některému zaměstnanci či 
přímo ředitelce zařízení. 
 
Spokojenost uživatelů Domova Březnice je dále pravidelně zjišťována při obchůzce ředitelky zařízení, 
při kontrolní činnosti vedoucích pracovníků či pomocí ankety, která je 1x v průběhu kalendářního roku 
zjišťována sociální pracovnicí a předána ředitelce zařízení. Anketu mohou uživatelé vyplnit anonymně, 
nebo vůbec. S ohledem na zdravotní stav uživatelů je sociální pracovnice nápomocna při zjišťování 
přání a připomínek při vyplňování ankety. 
 
PERSONÁLNÍ ZAJIŠTĚNÍ SOCIÁLNÍ SLUŽBY 
V čele Domova Březnice, poskytovatel sociálních služeb je ředitelka.  
Organizační struktura zařízení je sestavena ve vertikálním stavu podřízenosti a nadřízenosti. Vedoucí 
jednotlivých úseků jsou jmenovaní ředitelkou zařízení. Vedoucí úseku určuje na základě písemného 
pověření svého zástupce, který vedoucího úseku zastupuje v jeho nepřítomnosti v rozsahu jeho práv 
a povinností. V době nepřítomnosti ředitelky organizace je na základě písemného pověření ředitelkou 
jmenovaný zástupce a tou je ekonomka zařízení.  
Vedoucí zdravotního úseku a úseku sociálních služeb je všeobecná sestra, která je přímo 
podřízena ředitelce a sama řídí všeobecné sestry a pracovnice v sociálních službách.  
Vedoucí ekonomického úseku je přímo podřízena ředitelce zařízení a sama řídí mzdovou účetní. 
Vedoucí provozního úseku je přímo podřízen ředitelce zařízení, zajišťuje funkci skladníka a přímo 
řídí uklízečky a pradlenu.  
Vedoucí stravovacího úseku je přímo podřízena ředitelce zařízení a sama řídí kuchařky.  
Sociální pracovnice je přímo podřízena ředitelce zařízení a vykonává samostatnou sociální práci. 
Mimo organizační strukturu zařízení vyplývají vztahy podřízenosti, nadřízenosti, oprávnění 
a povinnosti zaměstnanců z popisu pracovních činností.  
 
 
 
 
 
 
Bc. Dagmar Němcová 
ředitelka Domov Březnice, poskytovatel sociálních služeb 
 
 
 
 
 
 
 
 
ORGANIZAČNÍ STRUKTURA 
 
 
 
 
 
 
