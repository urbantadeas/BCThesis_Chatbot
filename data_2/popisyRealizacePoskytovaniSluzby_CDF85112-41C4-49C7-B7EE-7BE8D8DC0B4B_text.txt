Popis realizace poskytování sociálních služeb 
 
 
Název poskytovatele 
 
Centrum sociální a ošetřovatelské pomoci v Praze 10 
Druh služby 
Identifikátor 
 
Domov pro seniory 
4752879 
Forma služby 
 
Pobytová 
Název zařízení a místo 
poskytování 
Domov pro seniory v Domě sociálních a zdravotních služeb u 
Vršovického nádraží, U Vršovického nádraží 1547/5, Praha 10 – 
Vršovice, 101 00 Praha 10   
 
Cílová skupina  
V souladu se zákonem č. 108/2006 Sb. § 49 se v domově pro seniory poskytují pobytové 
služby osobám, které mají sníženou soběstačnost zejména z důvodu věku, jejichž situace 
vyžaduje pravidelnou pomoc jiné fyzické osoby a dosáhly věku 65 let. 
 
Jednání se zájemcem o službu, vstup uživatele do služby 
1 
Postup v případě zájmu o zahájení služby v Domově pro seniory 
  
1.1 Objednání osobní informační schůzky se sociální pracovnicí Domova. 
1.2 
Schůzku si může zájemce objednat telefonicky, elektronicky nebo osobní návštěvou u 
sociální pracovnice v Domově. 
 
2 
Informační schůzka se sociální pracovnicí Domova 
  
2.1 
Tato schůzka je pro zájemce o službu pouze informační. 
2.2 
Schůzka se může konat v kanceláři sociální pracovnice nebo tam kde se zájemce o 
službu nachází v případě, že se jí ze zdravotních důvodů nemůže zúčastnit v Domově. 
2.3 
Z informací od zájemce o zdrojích (osobách, jiném druhu sociální služby) a posouzením 
jeho nepříznivé sociální situace sociální pracovnice zjistí, zda službu nemůže poskytovat 
někdo jiný a zda je zájemce vhodný pro zahájení sociální služby v Domově.  
2.4 
Po posouzení nepříznivé sociální situace zájemce a v případě, že zájemce nebude 
vhodným pro zahájení služby v tomto druhu sociální služby, bude zájemci sociální 
pracovnicí poskytnuto základní sociální poradenství a doporučen kontakt na jinou 
instituci. 
2.5 
Poté co sociální pracovnice posoudí, že zájemce o službu je vhodný pro zahájení služby 
v Domově, společně s ním sociální pracovnice posoudí jeho osobní cíle, potřeby, které by 
vzhledem k  možnostem a schopnostem zájemce bylo možné realizovat pomocí činností, 
které může Domov poskytnout. Součástí posuzování toho zda je Domov schopen 
poskytnout zájemci službu dle jeho potřeb je prohlídka Domova a podání základních 
informací o Domově. 
 
2.6 
Informační schůzku se zájemcem si sociální pracovnice zaznamenává. 
2.7 
V případě, že jsou podmínky splněny na základě předaných informací a zájemce se 
rozhodne službu Domova využívat, může za pomocí sociální pracovnice podat Žádost o 
přijetí do Domova. Po podání Žádosti o přijetí do Domova si sociální pracovnice se 
zájemcem domluví termín sociálního šetření v místě jeho momentálního pobytu. Sociální 
šetření bude provedeno nejpozději do tří měsíců od podání Žádosti o přijetí do Domova.  
  
3 
Sociální šetření 
  
3.1 
Sociální pracovnice navštíví zájemce v místě jeho momentálního pobytu, kde s ním vyplní 
Kritéria pro hodnocení zájemce o pobytovou službu v Domově – www.csop10.cz.  
3.2 
Součástí sociálního šetření je: 
 
3.2.1 Zjištění dostupnosti zdrojů a dalších služeb v okolí a jak je zájemce o službu využívá. 
3.2.2 Jaké je zájemcovo sociální zázemí. 
3.2.3 Kdo zájemci o službu a jak často pomáhá. 
3.2.4 Jaké vztahy je potřeba zachovat eventuálně rozvíjet. 
3.2.5 Jaký je zájemcův potenciál (vychází z jeho schopností). 
  
Sociálním šetřením sociální pracovnice zjistí zájemcovo skóre potřebnosti a výsledek tohoto 
šetření mu oznámí. V případě, že zájemce naplní podmínky pro přijetí do Domova (viz Pravidla 
pro přijetí a odmítnutí žadatelů do Domovů pro seniory CSOP v Praze 10 – www.csop10.cz) je jeho 
Žádost o přijetí evidovaná v Knize žadatelů pro přijetí. V případě, že nenaplní Podmínky pro 
přijetí do Domova na základě dosaženého skóre je mu písemně oznámeno do 30 dnů od 
sociálního šetření, že jeho Žádost o přijetí nebude evidována v Knize žadatelů k přijetí. O 
službu pak zájemce může zažádat opětovně.  
  
4 
Zahájení sociální služby v Domově 
  
V případě, že se v Domově uvolní místo, a zájemce bude žadatelem s nejvyšším dosaženým 
počtem bodů, bude sociální pracovnicí kontaktován za účelem  zahájení služby v Domově.  U 
zájemce bude provedeno nové sociální šeření s cílem zjistit jeho aktuální sociální a zdravotní 
stav a vhodnost volného pokoje. Sociální šetření provede sociální pracovnice Domova. 
Na základě tohoto sociálního šetření sociální pracovnice Domova požádá vedoucího Domova o 
svolání Pracovní skupiny určené k rozhodování o přijetí zájemců o službu, která rozhodne o 
jeho přijetí  s přihlédnutím na zájemcovo   skóre potřebnosti a na jeho aktuální sociální situaci. 
Na základě rozhodnutí Pracovní skupiny CSOP v Praze 10 uzavře se zájemcem Smlouvu o 
poskytování sociální služby v Domově.  
5 
Evidence nepřijatých zájemců o službu 
 
V případě, že zájemcova Žádost o poskytování sociální služby byla zamítnuta, je mu žádost 
vrácena i s přílohami k ní náležícími a to doporučenou poštou do 30 dnů i s oznámením o 
důvodu zamítnutí žádosti. 
 
Rozsah poskytované služby  
Domov pro seniory se řídí při poskytování služeb zákonem č.108/2006 Sb., o sociálních 
službách a prováděcím předpisem k zákonu, tj. vyhláškou č. 505/2006 Sb. 
 
Zdravotní, ošetřovatelská i sociální péče je poskytována prostřednictvím pracovníků, kteří mají 
odbornou způsobilost k výkonu povolání. Odbornou lékařskou péči zajišťuje praktický lékař a 
další odborní lékaři (psychiatr a urolog), kteří do Domova pravidelně docházejí. 
 
Pracujeme s uživateli na základě znalosti jejich dosavadního života pomocí osobního profilu, 
individuálních plánů a jejich přehodnocování na základě měnících se potřeb jednotlivých 
uživatelů.  
Domov realizuje větší společenské akce pro uživatele a jejich rodinné příslušníky. Uživatele 
jsou aktivně zapojovaní do běžného života a to návštěvami společenských událostí mimo 
domov (divadla, muzea, výstavy aj.) Naplňujeme stanovené cíle na rozvoj kvality poskytované 
služby, které si stanovili samotni uživatelé a zaměstnanci domova. Daří se nám do péče o 
seniory intenzivně zapojovat jejich rodinné příslušníky a osoby blízké. Navyšujeme počet 
dobrovolníků, kteří navštěvují uživatele domova. Svou dlouhodobou praxi v domově vykonávají 
studenti odborných škol. Domov své služby prezentuje pomocí letáku, webových stránek, dne 
otevřených dveří i účastí na veletrzích sociálních služeb. Zaměstnanci se cíleně vzdělávají dle 
plánu profesního rozvoje. Intenzivně spolupracujeme na mezigeneračním setkávaní dětí a 
seniorů společnosti Mezi námi. Dále spolupracujeme se společnosti Polovina nebe zaměřené 
na výuku PC dovedností uživatelů, nabízíme pravidelné cvičení seniorům ve spolupráci se 
společnosti Senior fitnes a Parkinson Help. Canisterapii poskytujeme ve spolupráci se 
společnosti Kde zvířata pomáhají.  
 
Uživatelům nabízíme aktivizační činnosti např. pletení košíků, keramiku, běžné denní činností 
v podobě vaření, pečení, šití, pletení, péče o morčata, pěstování zeleniny a bylinek aj. 
 
 
 
Poslání a zásady poskytované služby 
 
1 
Poslání 
Posláním domova je nabízet pomoc a podporu seniorům, kteří potřebují takovou míru podpory  
a péče, že nemůže být zajištěna v jejich domácím prostředí.  Vytvářet prostor pro  zachování 
soběstačnosti každého jedince v co největší míře (aby mohl dělat sám vše, co sám ještě 
zvládne). Vytváříme bezpečné a přátelské prostředí.  Klademe zřetel na porozumění 
zvláštnostem a potřebám každého jednotlivce a podle toho přizpůsobujeme podporu a péči. 
2 
Zásady poskytování služby 
2.1 
Podporujeme uživatele v samostatnosti při péči o vlastní osobu. 
2.2 
Poskytujeme jen nezbytnou míru podpory a pomoci, která nesnižuje soběstačnost 
uživatelů a nezvyšuje jejich závislost na našich službách. 
2.3 
Všímáme si potřeb uživatelů a aktivně nabízíme řešení. 
2.4 
Dbáme 
o 
zachování 
důstojnosti 
uživatele, 
respektujeme 
jeho 
jedinečnost, 
zájmy, dovednosti i zvláštnosti. 
2.5 
Při práci používáme nejnovější postupy a přístupy v péči o seniory. 
Dodržováním zásad vytváří poskytovatel podmínky, aby uživatelé, jimž poskytuje sociální 
službu, mohli uplatňovat vlastní vůli při řešení své nepříznivé sociální situace. 
 
 
 
Vyřizování stížností 
 
Stížnost lze podávat ústně, písemně i telefonicky každému ze zaměstnanců CSOP v Praze 10. 
Stížnost je zaznamenána a neprodleně prošetřena, o zjištěných skutečnostech je sepsána 
Zpráva o výsledku šetření stížnosti. Max. vyřizovací lhůta stížnosti je 30 dní ode dne převzetí 
stížnosti. Tato může být z objektivních důvodů prodloužena max. opět o 30 dní, pakliže je nutno 
v zájmu důsledného prošetření stížnosti konat další šetření či kontaktovat jiné organizace. O 
každé stížnosti je vedoucím domova informován ředitel CSOP v Praze 10. Stížnosti včetně 
Zprávy o výsledku šetření jsou evidovány u asistentky ředitele. Stěžovatel je po ukončení 
šetření vyrozuměn o vyřízení své stížnosti předem domluvenou formou (ústně, písemně, 
metodou alternativní komunikace nebo jinou stěžovateli osobně srozumitelnou formou). O 
vyrozumění je proveden zápis.  
 
 
Ukončení služby 
Smlouva o poskytování sociální služby může být ukončena vzájemnou písemnou dohodou obou 
smluvních stran, nebo výpovědí. 
 
1 
Osoba může smlouvu vypovědět i bez udání důvodu. Výpovědní lhůta činí 30 
kalendářních dnů a počíná běžet ode dne prokazatelného doručení písemné 
výpovědi domovu.   
2 
Domov může smlouvu vypovědět z důvodů: 
2.1 
jestliže Osoba porušuje své povinnosti vyplývající ze smlouvy. Za porušení smlouvy se 
považuje zejména: nezaplacení úhrady Osobou podle článku VII., odst. 8 této smlouvy 
zamlčení přiznání příspěvku na péči nebo změn v jeho výši;          
2.2 
jestliže Osoba po opětovném upozornění poruší povinnosti, vyplývající z Domovního řádu 
Domova;  
2.3 
jestliže se Osoba chová k pracovníkům Domova, nebo jiným Osobám Domova 
způsobem, který je v rozporu s dobrými mravy případně svým jednáním či chováním 
narušuje klidné soužití s ostatními Osobami; 
2.4 
jestliže Osoba před přijetím do Domova zamlčela skutečnosti, pro které by jinak nemohl 
být do Domova přijata; 
2.5 
jestliže Osoba přestane splňovat kritéria cílové skupiny Domova. 
 
3 
Výpovědní lhůta pro výpověď danou Domovem z důvodů uvedených v odst. 2 tohoto 
článku činí 30 dní, a počíná běžet ode dne prokazatelného doručení písemné 
výpovědi Osobě nebo jejímu zástupci v této smlouvě uvedenému. 
 
 
Úhrady za služby 
Úhrada za pobyt a stravu je stanovena dle vyhlášky č.505/2006 Sb. v platném znění. 
Po úhradě za ubytování a stravu musí uživateli zůstat alespoň 15 % jeho pravidelného 
měsíčního příjmu. Příspěvek na péči není započítáván do úhrady za pobyt a stravu. Tento 
příspěvek náleží Domovu.  
 
 
 
 
Další doplňující informace 
Více informací o poskytované službě naleznou zájemci v našich letácích, v Katalogu sociálních 
a návazných služeb poskytovaných občanům MČ Praha 10, které najdou na běžně dostupných 
místech. Informace v elektronické podobě jsou na portále sociálně zdravotních služeb MČ 
Praha 10 nebo na našich webových stránkách www.csop10.cz . 
 
Domov poskytuje zprostředkované služby 
Stravování návštěv 
                                Dle ceníku dodavatelské organizace 
 
Zprostředkovávané služby pro klienty 
Pedikúra 
Dle ceníku pedikérky 
Kadeřník 
Dle ceníku kadeřníka 
 
 
Fakultativní činnosti 
Nad rámec základních činností jsou uživatelům nabízeny fakultativní činnosti. Jedná se např. o 
zapůjčení místnosti k oslavám apod. Fakultativní činnosti jsou účtovány dle platného 
zveřejněného ceníku. 
 
Prostory, materiální a technické vybavení 
Všechny prostory Domova jsou bezbariérové. Domov nabízí jednolůžkové a dvoulůžkové 
pokoje. 28 jednolůžkových pokojů je vybavených polohovacím lůžkem s nočním stolkem TV 
přijímačem, samostatným sanitárním zařízením, kuchyňskou linkou s lednicí a balkonem 
součástí je také předsíň s se šatní skříni. 7 jednolůžkových pokojů je vybavených polohovacím 
lůžkem s nočním stolkem nemá kuchyňskou linku ani samostatní sanitární zařízení, to sdílí 
společně s dalším dvoulůžkovým pokojem. Lednice je uživatelům k dispozici v malém 
omývačku, který je hned vedle pokoje. 5 dvoulůžkových pokojů pro uživatelé domova pro 
seniory je vybavených polohovacími lůžky s nočními stolky, TV přijímačem, samostatným 
sanitárním zařízením, kuchyňskou linkou s lednicí a balkonem součástí je také předsíň s se 
šatní skříni.  
 
Uživatelé také mohou využívat koupelnu s vanou, společné prostory jako je tělocvična, 
společenská místnost s knihovnou a promítacím plátnem, jídelna, keramická dílna, 3 
ergoterapeutické místnosti se šicím strojem, kuchyní aj a terasa se zahrádkou.  
Domov pro seniory  CSOP v Praze 10 má takové materiální a technické vybavení, které 
odpovídá druhu a rozsahu poskytované služby.  
 
Vybavení je ve vlastnictví CSOP v Praze 10. 
 
 
 
 
 
 
