 
 
 
 
 
www.drachtinka.cz 
 
 
                  Popis realizace poskytování sociálních služeb 
platný od 1. 4. 2023 
 
 
Název poskytovatele 
Domov seniorů Drachtinka 
Druh služby 
Domov pro seniory 
Identifikátor  
4368889 
Forma služby 
Pobytová služba 
Název zařízení a 
místo poskytování 
Domov seniorů Drachtinka, Erbenova 1631, 539 01  
Hlinsko 
 
Domov seniorů Drachtinka (dále jen Domov) je zařízením sociálních služeb dle  
zákona č. 108/2006 Sb., o sociálních službách, ve znění pozdějších předpisů. 
Účelem Domova je zajišťovat pobytové služby sociální péče s celoročním 
provozem pro osoby s trvalým pobytem převážně na území města Hlinska, nebo 
jiné obce mikroregionu Hlinecko. V případě volné kapacity je možné však 
poskytovat sociální služby také osobám, s trvalým pobytem v jiné obci 
Pardubického kraje, popř. i mimo toto území. 
 
Poslání sociální služby je poskytováno v souladu s § 49 zákona č.108/2006 Sb. 
o sociálních službách a vyhláškou č. 505/2006 Sb., §15.  
Prostory sociální služby domov pro seniory jsou rozloženy ve čtyřech podlažích, 
kde je pro klienty vyhrazeno 21 jednolůžkových pokojů a 28 dvoulůžkových 
pokojů s vlastním sociálním zařízením. Klienti mají k dispozici další společné 
prostory Domova ke společenskému setkávání a trávení volného času. 
 
 
Posláním  
Posláním Domova seniorů Drachtinka v Hlinsku je poskytovat ubytování, stravování, 
a celodenní podporu a péči seniorům, kteří mají sníženou soběstačnost zejména 
z důvodu věku, jejichž situace vyžaduje pravidelnou pomoc jiné fyzické osoby, kterou 
nelze zajistit v domácím prostředí ani s pomocí rodiny nebo jiných služeb. 
Cílem Domova seniorů Drachtinka je: 
• zajištění bezpečného a důstojného prostředí a podmínek pro klienty, 
• zajistit individuální přístup s ohledem na potřeby klientů tak, aby byly co nejdéle 
zachovány jejich dosavadní schopnosti, dovednosti a návyky s takovou mírou 
 
 
 
 
 
www.drachtinka.cz 
 
potřebné péče, která nevede ke zvyšování závislosti na poskytované sociální 
službě. 
• poskytovat kvalitní podporu, pomoc a péči s profesionálním přístupem, 
• mít kvalifikované a motivované zaměstnance 
• udržení a zprostředkování kontaktu s blízkými osobami, vrstevníky a veřejností. 
 
Cílovou skupinou jsou osoby: 
 
• 
převážně osoby s trvalým pobytem na území města Hlinska nebo v jiné obci 
Mikroregionu Hlinecko,  
• 
zejména starší 60 let,  
• 
které o poskytované služby mají zájem a s poskytovanými službami svobodně 
souhlasí, 
• 
které potřebují každodenní nepřetržitou individuální podporu, pomoc a péči v rozsahu 
nabízených služeb v oblastech mobility, orientace, komunikace, stravování, oblékání a 
obouvání, tělesné hygieny, výkonu fyziologických potřeb, péče o zdraví, osobních 
aktivit a záležitostí,  
• 
kterým péči nelze zajistit terénními nebo ambulantními sociálními službami v 
domácnosti  
• 
kterým hrozí riziko sociální izolace,  
• 
které nevyžadují celodenní intenzivní zdravotnickou péči.  
Kapacita služby je 77 lůžek. 
Zásady poskytování sociální služby: 
• 
Ochrana lidských práv a svobod – ochrana práv klientů Domova je 
zajišťována zejména v souladu s Listinou základních práv a svobod.   
• 
Podpora lidské důstojnosti – zaměstnanci respektují základní lidská 
práva klientů, vlastní vůli, rozhodnutí a lidskou důstojnost.  
• 
Individuální přístup – zaměstnanci poskytují podporu, pomoc a péči na 
základě aktuálních individuálních potřeb tak, aby nezvyšovaly závislost na 
sociální službě. Podporují soběstačnost a samostatnost klientů. 
• 
Respektování práva volby – klient má právo rozhodovat o svém životě 
a způsobu poskytování sociální služby a v tomto směru je podporován.  
• 
Sociální začleňování a prevence sociálního vyloučení – zaměstnanci 
podporují klienta v kontaktu s dalšími klienty, jeho blízkými i veřejností. 
 
 
 
 
 
www.drachtinka.cz 
 
• 
Partnerský přístup – zaměstnanci organizace zajišťují činnosti sociální 
služby ve spolupráci s klientem, jeho blízkými a dalšími institucemi s respektem 
ke klientově osobnosti a jeho životní cestě.  
• 
Ochrana soukromí a důvěra – soukromí klienta je vždy respektováno 
(nejen při poskytování sociální a zdravotní péče) s cílem zajistit pocit bezpečí a 
důvěrného prostředí.  
• 
Kvalita – poskytovatel dbá na to, aby byly služby poskytovány v náležité 
kvalitě a s profesionálním přístupem. 
• 
Multidisciplinární práce – pracovníci domova zajišťují komplexní 
odbornou péči, která je založena na týmové spolupráci. 
• 
Odbornost pracovníků – zaměstnanci organizace se vzdělávají 
v souladu se zákonem č. 108/2006 Sb. o sociálních službách, účastní se 
vzdělávacích seminářů, konferencí, školení, supervizí, interního a externího 
vzdělávání. 
 
Základní poskytované činnosti § 49 jsou:  
a) poskytování ubytování,  
b) poskytnutí stravy,  
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu,  
e) zprostředkování kontaktu se společenským prostředím,  
f) sociálně terapeutické činnosti,  
g) aktivizační činnosti,  
h) pomoc při uplatňování práv, oprávněných zájmů a při obstarávání osobních 
záležitostí.  
Fakultativní služby dle platného ceníku 
Klientům poskytujeme činnosti nad rámec základních činností, které jsou zpoplatněny 
v souladu s platným Ceníkem fakultativních činností, který je klientům trvale 
k dispozici. 
 
Po domluvě s klientem je možno zprostředkovat veřejně dostupné komerční 
služby. 
 
 
 
 
 
 
 
www.drachtinka.cz 
 
Zdravotní služby 
Domov seniorů Drachtinka nabízí svým klientům zdravotní a ošetřovatelskou péči 
odpovídající zdravotnímu stavu.  
• 
Ošetřovatelská péče je poskytována klientům prostřednictvím pracovníků 
zařízení, kteří mají odbornou způsobilost k výkonu zdravotnického povolání podle 
zákona č. 96/2004 Sb., o nelékařských zdravotních povoláních, ve znění pozdějších 
předpisů. Výkony zdravotní péče jsou prováděny na základě indikací lékaře. 
• 
Lékařská péče je zajištována praktickým lékařem, který je smluvním lékařem 
zařízení. Do DsD dochází i odborní lékaři, případně je k odborným lékařům je zajištěn 
odvoz dopravní zdravotní službou a v případě potřeby i doprovod. Informace o 
ošetřovatelské péči poskytuje sloužící zdravotní sestra klientům a osobám, kterým 
klient dal souhlas. Informace o zdravotním stavu klienta poskytuje lékař či vrchní 
sestra.    
 
Dokumenty organizace 
Organizace má zpracovány dokumenty, které zaručují řádný průběh poskytování 
sociální služby, a podle kterých pracovníci postupují.  
 
Ochrana práv klientů  
Práva všech klientů sociální služby vychází z Listiny základních práv a svobod, Úmluvy 
o právech osob s postižením, Zákona o sociálních službách č.108/2006 Sb., vyhlášky 
č. 505/2006 Sb., Obecných zásad při jednání s klientem a z Nařízení Evropského 
parlamentu a Rady (EU) č. 2016/679 o ochraně fyzických osob v souvislosti se 
zpracováním osobních údajů a o volném pohybu těchto údajů a o zrušení směrnice 
95/46/ES (obecné nařízení o ochraně osobních údajů). 
 
Ochrana práv pracovníků organizace  
Organizace chrání nejen práva klientů, ale i práva pracovníků. Práva a povinnosti 
pracovníků jsou zahrnuta v zákoníku práce v §116, v občanském zákoníku a jsou v 
souladu se standardy kvality (Nouzové a havarijní situace), kde jsou uvedeny konkrétní 
situace, kdy organizace zastává práva pracovníků. 
 
Ochrana osob před předsudky a negativním hodnocením  
Organizace klade důraz na zachování důstojnosti, lidských i občanských práv klientů 
před předsudky a negativním hodnocením, ke kterému by mohlo dojít v důsledku 
poskytování sociální služby. Všichni pracovníci jsou vázáni mlčenlivostí o údajích 
týkajících se osob, kterým jsou služby poskytovány, a to i po skončení pracovního 
poměru 
Jednání se zájemcem/žadatelem o službu 
Jednání se zájemcem o službu vede sociální pracovník, který zájemcům/žadatelům 
poskytuje informace o službě a základní sociální poradenství. Sociální pracovník 
 
 
 
 
 
www.drachtinka.cz 
 
vyhodnocuje nepříznivou sociální situaci zájemce/žadatele dle jeho individuálních 
potřeb v souvislosti s poskytováním sociální služby. 
Žádost o poskytování sociální služby a její odmítnutí 
Žádost je vyhodnocena multidisciplinárním týmem. Žadatel je průběžně písemně 
informován o stavu Žádosti. 
 
Smlouva o poskytování sociální služby 
Služba je vždy poskytována na základě písemné Smlouvy o poskytování sociální 
služby, její náležitosti jsou v souladu se zákonem č. 108/2006 Sb., §91, odst. 2, zákona 
o sociálních službách.  
 
Úhrada za službu 
Úhrada za péči je účtována dle aktuálního Ceníku, který je klientům dostupný a je k 
dispozici na webových stránkách www.drachtinka.cz. 
 
Individuální plánování  
Do procesu IP jsou vždy zapojeni klienti a kompetentní pracovníci. Individuální 
plánování probíhá průběžně po dobu poskytované sociální služby.  
 
Pravidla pro podávání a vyřizování stížností 
Všichni klienti, pracovníci, rodinní příslušníci, opatrovníci a další mají možnost podat 
stížnost na poskytování sociální služby. Stížnosti vnímáme jako zpětnou vazbu s cílem 
zkvalitnění poskytovaných služeb.  
Postup, jakým způsobem je možno si stěžovat je v dokumentech organizace a na 
dostupném místě pro klienty, společně s anonymní schránkou pro anonymní stížnosti. 
Další informace 
Informace o Domově seniorů Drachtinka jsou veřejnosti dostupné:  
• 
na webových stránkách www.drachtinka.cz 
• 
Facebooku – Domov seniorů Drachtinka  
• 
u sociálních pracovnic DsD telefonicky, osobně či prostřednictvím emailu  
• 
v Registru poskytovatelů sociálních služeb http://iregistr.mpsv.cz  
• 
v Katalogu sociálních služeb regionu  
• 
z letáku organizace  
• 
na úřadech, v jiných organizacích, sociálních službách, nemocnicích, ve 
zdravotnických zařízeních či u lékařů 
• 
prostřednictvím médii 
• 
v rámci Dne otevřených dveří (1x ročně) 
 
 
 
 
 
 
www.drachtinka.cz 
 
Zájemci, či žadatelé si před podáním Žádosti o poskytování sociální služby mohou 
prohlédnout prostory Domova a seznámit se s nabídkou a rozsahem poskytovaných 
služeb. 
 
 
Vypracovala: Bc. Miroslava Kábelová 
Dne 10. března 2023 
Bc. Miroslava 
Kábelová
Digitálně podepsal Bc. 
Miroslava Kábelová 
Datum: 2023.03.13 09:54:17 
+01'00'
