 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Platnost od: 3. 6. 2024 
 
Název poskytovatele 
Domov seniorů Hranice, příspěvková organizace 
Název služby 
Domov pro seniory 
§ 
49 
Působnost služby 
Hranice  
1. Veřejný závazek 
a. Poslání  
Posláním Domova seniorů Hranice je prostřednictvím sociální služby zajistit podporu, 
pomoc a péči osobám, které z důvodu věku, zdravotního stavu a nepříznivé sociální 
situace potřebují pravidelnou pomoc druhé osoby, a ani za pomoci rodiny, přátel a 
terénních sociálních služeb nezvládají život v domácnosti.  
 
Nepříznivá sociální situace může nastat v níže uvedených případech: 
- 
Závislost osoby na péči jiného člověka při řešení každodenních životních aktivit 
(orientace, komunikace, mobilita, oblékání a obouvání, stravování, provádění 
osobní hygieny, výkon fyziologických potřeb, péče o zdraví, osobní aktivity, péče   
o domácnost) podle individuálních potřeb. 
- 
Nemožnost zajištění podpory, pomoci a péče za účasti rodiny nebo blízkých osob. 
- 
Nedostupnost či nedostatečná nabídka terénních či ambulantních služeb. 
 
b. Cíle 
Hlavním cílem poskytované sociální služby je zajištění důstojného a plnohodnotného 
prožití života uživatelů služby s důrazem na zachování schopností a dovedností každé 
osoby, při respektování důstojnosti a lidských práv. 
Dalším cílem je: 
- 
Spolupráce s rodinou (setkání s rodinnými příslušníky, pozvání blízkých a 
rodinných příslušníků na konané akce – pálení čarodějnic, táborák, k doprovodu 
k lékaři, aj.). 
- 
Spolupráce s dobrovolníky. 
- 
Organizovat mezigenerační setkávání. 
 
c. Cílová skupina (okruh osob, pro které je služba určena a pro které určena není) 
Služba je určena osobám od 60 let, které jsou při péči o vlastní osobu a při zajištění 
soběstačnosti závislé na pomoci jiné fyzické osoby, případně potřebují podporu a 
komplexní péči s ohledem na svůj věk a zdravotní stav v průběhu celého dne. 
Celková kapacita Domova seniorů Hranice je 184 lůžek.  
 
Věková struktura cílové skupiny: 
- 
Mladší senioři (60-80 let). 
- 
Starší senioři (nad 80let). 
Poskytovatel sociálních služeb může odmítnout uzavřít smlouvu o poskytování 
sociálních služeb pouze, z důvodu, že:  
a) Poskytovatel neposkytuje sociální službu, o kterou osoba žádá, a to s ohledem na 
vymezení okruhu osob v registru poskytovatelů sociálních služeb.  
b) Poskytovatel nemá dostatečnou kapacitu k poskytnutí sociální služby, o kterou, osoba 
žádá. V případě naplněné kapacity nabídne sociální pracovník žadateli možnost zařazení 
do evidence žadatelů. 
c) Zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby; tyto zdravotní stavy stanoví prováděcí právní předpis – 
v případě, kdy zdravotní stav osoby vyžaduje nepřetržitý monitoring a hospitalizaci 
ve zdravotnickém zařízení nebo v našem zařízení nejsme schopni zajistit potřebnou 
zdravotní péči. Sociální pracovník v písemném vyrozumění uvede kromě daného důvodu 
odmítnutí i možnost využití vhodnějších sociálních služeb. 
d) Osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
Sociální pracovník zájemce o službu o odmítnutí písemně vyrozumí ve stanovené lhůtě 
do 30 dnů. 
 
d. Zásady poskytování sociální služby 
- 
Individuální přístup k uživatelům. 
- 
Respektování potřeb a projevů vůle seniorů. 
- 
Podporovat uživatele v běžném způsobu života. 
- 
Zachovat důstojnost do konce života. 
2. Jednání se zájemcem o službu, vstup uživatele do služby 
Jednání se zájemcem je klíčem k budoucí spolupráci. Cílem jednání je získání 
potřebných informací o zájemci a zároveň předání informací zájemci srozumitelnou 
formou. Jednáním je pověřen sociální pracovník organizace. 
V praxi rozlišujeme dva možné procesy, a to základní sociální poradenství a jednání se 
zájemcem o službu (posléze žadatelem). 
Základní sociální poradenství je poskytováno zájemci nebo jeho rodině při prvním 
kontaktu se zařízením zejména v těchto případech: 
- 
Zájemce se pouze informuje o situaci v zařízení a nechce v současné době 
nastoupit. 
- 
Rodina nebo blízcí budoucího zájemce se informují o službách a o možnostech 
poskytování služeb a zvažují možnosti řešení nepříznivé situace u více 
poskytovatelů. 
- 
Již z prvního kontaktu se zájemcem, s jeho rodinou nebo s blízkými osobami 
vyplývá, že zájemce nespadá do cílové skupiny zařízení nebo že požaduje jiný typ 
služeb. 
Jednání se zájemcem o službu začíná probíhat v případě skutečného zájmu zájemce o 
nástup do zařízení. Jednání se zájemcem o službu je významné z toho důvodu, aby 
zájemce mohl rozpoznat, zda je právě tato služba to, co potřebuje a aby mohl sám nebo s 
pomocí odpovědných pracovníků formulovat, jakou podporu si představuje.  
Je nezbytné, aby pracovníci jednající se zájemcem o službu zjistili důležité informace o 
tom, zda zájemce spadá do cílové skupiny Domova seniorů Hranice a zdali je zařízení 
schopno poskytnout mu takové služby, které by mu pomohly. 
Jednání se zájemcem o službu je proces, který v některých případech přechází v podání 
žádosti o poskytování sociální služby (ze zájemce se stává žadatel) a posléze vede k 
uzavření Smlouvy o poskytování sociální služby. 
V tomto procesu se nejdříve zájemci, pak žadateli poskytnou veškeré informace a 
provede se sběr informací potřebných pro poskytování kvalitní sociální služby. Celá doba 
průběhu jednání se zájemcem o službu směřuje k dosažení cílů jak z pohledu zájemce 
(pak žadatele), tak z pohledu poskytovatele. 
 
Podání žádosti: 
- 
Žádost je možné získat v kanceláři sociálních pracovnic (pondělí, úterý, čtvrtek od 
8 do 15.30 hodin, středa od 8 do 17 hodin, pátek od 8 do 13 hodin) nebo na 
webových stránkách www.domovsenioruhranice.cz. Na vyžádání lze žádost zaslat 
poštou. 
- 
Všechny žádosti posoudí praktický lékař zařízení, který může případně přijetí ze 
zdravotních důvodů kontraindikovat. 
- 
Žádost je vložena do elektronické evidence (jsou evidováni i odmítnutí žadatelé) a 
elektronické databáze Pořadník, kde je bodována podle schválených kritérii pro 
přijetí  
- 
Je-li žádost o poskytnutí služby zamítnuta, je sdělení zájemci o službu písemně 
zasláno do 30 dnů. 
- 
Před nástupem do zařízení je u žadatele provedeno sociální šetření, kterého se 
účastní sociální pracovnice a vedoucí úseku sociální a zdravotní péče. 
 
Začátek poskytování sociální služby: 
- 
Žadatel je vyzván k nástupu do zařízení a je mu předán seznam doporučených 
věcí, které by si měl k pobytu v zařízení nachystat. Také jsou mu sděleny 
informace týkající se nachystání potřebných dokladů. 
- 
Před nástupem do zařízení si může žadatel o službu, či jím pověřená osoba 
prohlédnout pokoj, který mu na základě momentální situace přidělila ředitelka. 
- 
V den nástupu do DS přichází žadatel sám nebo v doprovodu příbuzných a 
blízkých v předem určený čas k sociální pracovnici, kde uzavřou Smlouvu o 
poskytování sociální služby, kterou podepíše také ředitelka zařízení. 
- 
Jsou mu sděleny vstupní informace a zodpovězeny všechny dotazy. Je seznámen 
s Domácím řádem, vnitřními pravidly, pravidly pro výplatu důchodů, pravidly pro 
stanovení úhrady a následné vyúčtování, s pravidly pro pobyt mimo domov. 
- 
Poté již uživatel se svým doprovodem odchází se sociální pracovnicí na příslušné 
oddělení, kde je mu představena vedoucí oddělení a službu konající personál. 
Vedoucí oddělení jej seznámí s chodem oddělení. 
- 
Uživatel je seznámen s individuálním plánováním služby, které začíná Adaptačním 
procesem. 
- 
Uživatel je seznámen se způsobem podávání stížností a dalšími sociálními 
standardy. 
3. Popis služby 
a. Naplnění základních činností ze zákona 
Domov seniorů Hranice poskytuje: 
- 
Ubytování. 
- 
Stravování. 
- 
Pomoc při zvládání běžných úkonů péče o vlastní osobu. 
- 
Pomoc při osobní hygieně nebo poskytnutí podmínek pro osobní hygienu. 
- 
Zprostředkování kontaktu se společenským prostředím. 
- 
Sociálně terapeutické činnosti. 
- 
Aktivizační činnosti. 
- 
Pomoc při uplatňování práv, oprávněných zájmů a při obstarávání osobních 
záležitostí. 
V Domově seniorů Hranice je také prostřednictvím odborného personálu zajišťována 
ošetřovatelská péče a rehabilitace, kterou předepisuje praktický lékař. Je prováděna 
kmenovými zaměstnanci DS. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Sociální služba je zahájena uzavřením „Smlouvy o poskytování sociální služby“. 
Základní činnosti jsou zajišťovány v rozsahu úkonů (ubytování, úklid, praní, drobné 
opravy prádla, žehlení, stravování). Uživatel hradí za poskytování péče v plné výši 
přiznaného příspěvku na péči.  
Uživatelé služby se při příchodu do DS ubytují na pokoje, které na základě konkrétní 
situace určila ředitelka DS. Uživatel, či osoby, které uživatel určil, si mohou pokoj 
prohlédnout před započetím služby. Změny v ubytování se uskutečňují na přání a se 
souhlasem uživatele s ohledem na momentální možnosti DS. Sociální pracovnice vedou 
Seznam žadatelů o jednolůžkový nebo dvoulůžkový pokoj. Pokud dojde v průběhu 
měsíce k stěhování uživatele na pokoj s jinou cenovou relací, dojde ke změně finanční 
úhrady za ubytování od následujícího měsíce (netýká se přechodu na jinou službu). 
Změny jsou řešeny číslovanými dodatky ke „Smlouvě“. 
Uživatel si může po dohodě s vedením DS na pokoj umístit vlastní televizi, rádio, 
chladničku, obraz, křeslo apod. Koncesionářské poplatky si hradí uživatel sám. Poplatek 
na chladničku je určený podle spotřeby el. energie. Pokud není poplatek uhrazen po 3 
měsíců po sobě jdoucích, může DS požadovat odstranění elektrospotřebiče. Wifi je 
uživateli poskytnuta bezplatně. 
Uživatelé nesmí přechovávat zvířata, nebezpečné chemikálie, věci hygienicky závadné, 
střelné zbraně, věci budící odpor. DS není vybaven pro úschovu motorových vozidel. 
Uživatel může být po svém nástupu přihlášen k trvalému pobytu v DS (zajistí sociální 
pracovnice DS). 
Stravování. Strava je podávána pracovníky DS. Uživatelům je strava přivážena na 
oddělení v nahřívacích vozících a servírována pracovníky v malých jídelnách, které se 
nacházejí v každém ubytovacím poschodí, nebo v pokojích. Připomínky ke stravě řeší 
stravovací komise, jejímiž členy jsou nutriční terapeut a uživatelé služby.  
Zdravotní a ošetřovatelská péče je zajišťována kvalifikovaným personálem 24 hod. 
Smluvní lékaři dochází do DS. Uživatelé se u těchto lékařů nemusí povinně registrovat. 
Pokud si zvolí jiného lékaře, jeho ošetření si zajišťují sami. 
Vodoléčba, elektroléčba a léčebná tělovýchovná činnost je předepisována lékařem a je 
realizována fyzioterapeutem DS. Léky uživatelům zajišťuje DS, ale uživatel si může léky 
vyzvednout sám nebo prostřednictvím pověřených osob v lékárně, kterou si zvolil sám. 
Noční kontroly uživatelů jsou prováděny pouze se svolením uživatele. 
Prádlo uživatelů je diskrétně označeno švadlenou DS, aby se předcházelo ztrátám a 
záměnám oděvů. 
Noční klid je stanoven od 22 do 6 hod. Uživatelům, kteří chtějí odpočívat po obědě, 
zajistí personál klid. V době nočního klidu mohou uživatelé sledovat TV, poslouchat 
rozhlas na pokoji i ve společenské místnosti, ale nesmí rušit hlukem ostatní uživatele. 
Uživatelé se mohou pohybovat v areálu DS i mimo něj bez omezení. V zájmu zajištění 
bezpečnosti při odchodu z DS je uživatelům doporučováno informovat o cíli své cesty a 
oznámit pravděpodobnou dobu návratu. 
Aby mohly být vráceny peníze za neodebranou stravu při přechodném pobytu uživatele 
mimo DS, je nutno tuto informaci oznámit v pracovní den do 7,45 hod. minimálně den 
dopředu službukonající sestře. 
Návštěvy mohou uživatelé přijímat po celý den. Návštěvní doba je omezena v době 
nočního klidu. V mimořádných situacích může ředitelka udělit výjimku i na toto období. 
Návštěvy nesmí rušit klid a pořádek v domově. Pokud návštěvu doprovází pes, musí mít 
náhubek, být na krátkém vodítku, musí být zdravý a klidný. Pokud se personál domnívá, 
že pes může ohrozit uživatele nebo zaměstnance, může jej z DS vykázat. 
Kouření je dovoleno pouze ve vyhrazených kuřárnách DS a před objektem DS. 
 
c. Metody práce, plánování služby 
 
Základem prvotního individuálního plánu je výstup ze sociálního šetření s žadatelem o 
službu, při kterém byly identifikovány potřeby žadatele, byl stanoven první osobní cíl/cíle 
spolupráce. 
Sociální pracovník před zahájením využívání služby žadatelem o službu seznámí členy 
pracovního týmu s výstupy z jednání s žadatelem o službu (e-mail, osobně). Seznámí tým 
se sociální situací žadatele a s návrhem sjednaného individuálního plánu. Záznam 
z provedeného sociálního šetření žadateli o sociální službu garantuje, že mu bude péče o 
jeho osobu poskytována minimálně v rozsahu, který si dojednal, a to až do doby, kdy si 
určí jiný rozsah poskytované péče. 
Při započetí poskytování sociální služby je zahájen adaptační proces, který trvá 1 měsíc. 
Je-li v den přijetí uživatele do pobytové služby přítomen klíčový pracovník, je mu 
představen. Pokud v tento den není v zaměstnání, je mu představen v průběhu dalších 
dnů. 
Na adaptačním procesu se podílí celý pracovní tým – sociální pracovnice, koordinátor 
individuálního plánování, pracovníci přímo obslužné péče, klíčový pracovník, pracovník 
odborných doplňkových činností, vedoucí oddělení atd. Své postřehy zaznamenávají  
do počítačového programu Preus. 
Osobním cílem individuálního plánování je umožnit žít co nejběžnějším způsobem života, 
jakého je uživatel schopen. Společně s uživatelem sestaví pořadí kroků, které budou 
směřovat k naplnění osobního cíle, které podle jeho přání a potřeb průběžně hodnotí.  
Dobře stanovený osobní cíl je konkrétní čili reálný, dosažitelný, měřitelný (vyhodnotitelný).  
Individuální plán je aktualizován a vyhodnocen každého půl roku. Na aktualizaci 
spolupracuje 
koordinátor, 
klíčový 
pracovník, 
uživatel 
a 
manager 
kvality.  
U nekomunikujícího uživatele a u uživatelů s progresí demence se klíčový pracovník 
opírá o týmové pozorování. Vyhodnocení se zapisuje do programu Preus.  Zápis 
z vyhodnocení individuálního plánování musí být konkrétně vyhodnocen, tj. je nutné 
popsat co se daří plnit, dle možností a schopností uživatele, s čím je uživatel spokojen a 
s čím nespokojen a proč. Pokud stávající individuální plán nevyhovuje, stanoví si uživatel 
nový. U nekomunikujících uživatelů se klíčový pracovník opírá o týmové pozorování a 
spolupracuje s rodinou. 
K tvorbě individuálního plánování péče jsou využívány workshopy, kterých se účastní 
manager kvality, vedoucí úseku sociální a zdravotní péče, pracovníci přímo obslužné 
péče, kteří jsou přítomni v daném dnu na pracovišti, koordinátor. Se zápisem 
z workshopu jsou seznámeni všichni pracovníci daného oddělení, vedoucí oddělení a 
ředitelka DS.  
Techniky určování potřeb uživatelů 
Hodnocení a znalost potřeb jednotlivých uživatelů jsou nezbytným požadavkem pro 
poskytování kvalitní sociální služby.  
Při hodnocení se vychází z těchto skutečností: 
a) popis osobního vývoje uživatele (rozhovor s uživatelem, mapování historie –  
biografie, potřeby a zájmy uživatele, dřívější zaměstnání, koníčky, rodina, 
významné životní události apod.) 
b) popis oblastí, v nichž uživatel potřebuje podporu – vychází se stávajících 
schopností a možností uživatele, uživatel si určí potřebnou pomoc a podporu 
(nebo je stanovena na základě týmového pozorování). Sleduje se úroveň 
komunikace, zvládání osobní hygieny aj. 
c) informace lze získat rozhovorem, od rodiny, při doprovázení uživatele (ověření 
schopnosti, orientace, aktivní nasloucháním, pozorováním, rozhovorem) 
d) popis problému, z čeho má uživatel obavy, s čím potřebuje pomoci 
e) popis silných a slabých stránek uživatele (týmové pozorování, imaginární rozhovor, 
pozorování – všímá si, co uživatele rozrušuje, na jaké podněty negativně reaguje) 
f) zjištění představ, přání, zálib uživatele 
Veškeré údaje se snaží pracovníci zjišťovat během rozhovoru s uživatelem. V případě, že 
si uživatel na skutečnost nevzpomíná nebo má problémy s komunikací, je možné 
potřebná data získat ze sociální dokumentace nebo z rozhovoru se zaměstnanci, kteří 
uživatele znají delší dobu. 
 
Formulace osobního cíle 
Obecným cílem individuálního plánování je umožnit uživateli žít co nejběžnějším 
způsobem života, jakého je uživatel schopen. Pro jednotlivé uživatele se potom tento 
obecný cíl převádí do podoby různých osobních cílů. Na základě zjištěných požadavků, 
přání a potřeby, nebo očekávání uživatele se sestaví osobní cíl a vytvoří individuální plán. 
Společně s uživatelem se stanoví pořadí kroků, které budou směřovat k naplnění 
osobního cíle. 
 
Individuální plán uživatele: 
- 
Fáze první – mapování potřeb uživatele 
- 
Fáze druhá – tvorba individuálního plánu.  
- 
Fáze třetí – realizace individuálního plánu.  
- 
Fáze čtvrtá – vyhodnocení individuálního plánu.  
 
d. Pravidla pro vyřizování stížností 
Každý uživatel DS i jiná zainteresovaná osoba má právo stěžovat si na kvalitu nebo 
způsob poskytování služeb DS, aniž by tím byl ohrožen. 
 
Forma informování o možnostech a způsobech podávání stížností: 
- 
Písemná (nástěnky v zařízení). 
- 
Webové stránky DS. 
- 
Ústní – především prostřednictvím klíčového pracovníka. 
Stížnosti mohou být podávány: 
- 
Písemně (schránky umístěné ve všech ubytovacích poschodích DS, poštou, 
elektronicky – kontakt na webových stránkách DS). 
- 
Ústně, telefonicky. 
- 
Anonymně (odpověď bude zveřejněna na nástěnce každého pavilonu). 
 
DS eviduje všechny podané stížnosti. Stěžovatel si může zvolit nezávislého zástupce, 
který ho bude při vyřizování stížnosti zastupovat nebo doprovázet. Na žádost stěžovatele 
bude zachována mlčenlivost o jeho totožnosti. V případě stížnosti na konkrétného 
zaměstnance platí pravidlo, že stížnost nesmí prošetřovat ten, na koho je stížnost 
podána, ale jeho přímý nadřízený dle Organizačního řádu DS. 
Oprávněné stížnosti slouží jako podklad pro další rozvoj a zkvalitnění služby. 
 
Proces podávání stížnosti: 
1. Přijetí stížnosti a podpora uživatele k formulování stížnosti. 
2. Zápis stížnosti a evidence do Knihy stížností. 
3. Prošetření stížností. 
4. Vyrozumění stěžovatele o prošetření, závěrech prošetření a přijetí případných 
opatření. 
 
Stížnosti přijímá a vyřizuje: 
- 
Pracovník DS (stížnost může být kdykoliv podána zaměstnanci DS, který v případě 
zájmu stěžovatele pomůže uživateli se sepsáním stížnosti na předepsaný 
Formulář). 
- 
Vedoucí úseku a vedoucí oddělení – jsou kompetentní přijmout, sepsat stížnost a 
předat ji k evidenci. 
- 
Sociální pracovnice– přijímá a eviduje stížnost do Knihy stížností a následně 
informuje ředitelku DS. 
- 
Ředitelka DS – rozhoduje, kdo bude stížnost řešit, řeší stížnost ve stanovené lhůtě. 
 
Lhůty pro vyřizování stížnosti: 
- 
Do 3 pracovních dnů se musí začít zabývat stížností pověřená osoba pro její 
řešení a prošetření. 
- 
Do 30 dní je stížnost vyřízena, stěžovatel je písemně vyrozuměn o průběhu řešení 
stížnosti. 
- 
Lhůty lze překročit jen ve výjimečných případech, a to se souhlasem ředitele DS. 
Důvody musí být stěžovateli dány na vědomí. 
Při nespokojenosti s vyřizováním stížností je stěžovatel oprávněn obrátit se s žádostí o 
prošetření postupu (např. na zřizovatele, MPSV, veřejný ochránce práv). 
 
e. Pravidla pro ukončení služby 
Postupuje se dle uzavřené Smlouvy o poskytnutí sociální služby v Domově seniorů 
Hranice, dle článku „Výpovědní důvody a výpovědní lhůty“. 
 
1. Platnost této Smlouvy může být ukončena písemnou dohodou obou 
zúčastněných stran ke sjednanému termínu. 
2. Písemnou výpovědí jedné ze stran, a to z důvodů a za podmínek stanovených 
níže v odst. 3. a 4. Výpovědní lhůta činí 30 dnů a počíná plynout dnem 
následujícím po dni doručení této výpovědi Poskytovateli nebo Uživateli. 
3. Uživatel může Smlouvu vypovědět písemnou formou kdykoliv bez udání 
důvodu. 
4. Poskytovatel může Smlouvu vypovědět pouze z těchto důvodů: 
a) jestliže Uživatel hrubě porušuje své povinnosti vyplývající z této 
Smlouvy. Za hrubé porušení Smlouvy se považuje zejména zamlčení 
změny výše příjmů nebo jeho změn a nezaplacení stanovené úhrady za 
ubytování, stravování a péči. 
b) jestliže Uživatel i po opětovném napomenutí hrubě poruší povinnosti, 
které pro něj vyplývají z Domácího řádu Domova a z uzavřené Smlouvy  
o poskytnutí služby. 
c) jestliže Uživatel nepřistoupí ve lhůtě 30-ti dnů na Dodatek ke Smlouvě, 
z důvodu zvýšení cen za poskytované služby (blíže článek. X. odst. 16 
této Smlouvy). 
d) pokud došlo ke změně zdravotního stavu Uživatele a Poskytovatel není 
oprávněn poskytovat služby, které v důsledku uvedených změn Uživatel 
potřebuje. 
5. Při ukončení poskytování služby je Uživatel povinen uhradit veškeré vzniklé 
nedoplatky spojené s pobytem v Domově. 
 
f. Úhrady za služby, spoluúčast osoby blízké na úhradě 
Úhrada za služby  
Postupuje se dle uzavřené Smlouvy o poskytnutí sociální služby v Domově seniorů 
Hranice, dle článku „Výše úhrady a způsob jejího placení“ 
 
1. Výše úhrady za kalendářní měsíc se stanoví tak, že se úhrada za jeden 
kalendářní den násobí počtem kalendářních dnů v konkrétním měsíci. 
2. Pokud Uživateli po zaplacení úhrady za ubytování a stravu podle odstavce 1 
této kapitoly za kalendářní měsíc nezůstane podle § 73 odst. 3 zákona č. 
108/2006 Sb., o sociálních službách, částka ve výši alespoň 15 % jeho 
měsíčního příjmu, částka úhrady se snižuje. 
3. Uživatel se zavazuje a je povinen platit úhradu za veškeré služby zálohově do 
20. dne v kalendářním měsíci, za který má být zaplaceno. 
 
 
Spoluúčast na úhradě 
Postupuje se dle uzavřené Dohody o spoluúčasti na úhradě nákladů za sociální službu 
poskytovanou v Domově seniorů Hranice. Plná úhrada je požadována, pokud uživatel 
služby bydlí na jednolůžkovém pokoji. 
1. Poskytovatel poskytuje na základě Smlouvy č………. ze dne …………… sociální 
službu Uživateli, …………………, nar. ………………, která nemá vlastní příjem 
postačující na úhradu nákladů za poskytovanou sociální službu. 
2. Poskytovatel se s …………………., který je v příbuzenském poměru s Uživatelem, 
ve smyslu ust. § 71 odst. 3 zák. č. 108/2006 Sb., dohodl na spoluúčasti na úhradě 
nákladů za poskytování sociální služby Uživateli. 
 
4 Fakultativní služby (jsou-li poskytovány) 
Doprava vozidlem Ford Transit (auto s plošinou určené pro přepravu imobilních osob) 
s doprovodem a bez doprovodu. 
Kopírování tisku. 
Připojení internetu prostřednictvím elektronického kabelu. 
5 Prostory, materiální a technické vybavení (bezbariérovost) 
Domov seniorů poskytuje svou službu ve dvou budovách, které jsou propojeny 
spojovacími chodbami. Celkem disponuje 184 místy.  
Senioři jsou ubytováni v jednolůžkových nebo dvoulůžkových pokojích. V každé ubytovací 
buňce se nachází dva pokoje, které mají společnou předsíň a bezbariérové sociální 
zařízení. Jelikož vstupy do pokojů nelze z důvodů statiky rozšířit tak, aby jimi projelo 
lůžko, jsou imobilní uživatelé převáženi prostřednictvím vozíků (vsedě, vleže). U všech 
lůžek a v sociálních zařízeních uživatelů služby je centrální signalizace, prostřednictvím 
které si mohou uživatelé přivolat personál. 
Zaměstnanci využívají k manipulaci s imobilními osobami mechanické vozíky a zvedáky, 
které jsou opatřeny také měřičem hmotnosti. Všichni uživatelé mají elektricky 
polohovatelná lůžka a vyžaduje-li to jejich zdravotní stav, pak je jim do lůžka instalována 
antidekubitní matrace. 
Domov provozuje vlastní kuchyni (vedenou nutričním terapeutem), která připravuje 
celodenní stravu podle zásad racionální výživy a diet.  
Domov seniorů má vlastní prádelnu a zaměstnává švadlenu, která uživatelům provádí 
opravy oděvů. 
Uživatelé mohou využít rukodělnou dílnu, počítač.  
Všichni uživatelé se mohou ve svých pokojích bezplatně připojit na Wifi. 
V budovách se nachází vodoléčba, 2 tělocvičny, elektroléčba s přenosnými přístroji, které 
provozuje DS.  
V Domově seniorů je velká společenská místnost, malé společenské místnosti, kuchyňky, 
menší jídelny, hlavní jídelna, reminiscenční místnosti, kuřárny, ekumenická kaplička.  
Uživatelé služby mohou navštěvovat kavárnu, kadeřníka, pedikúru, které jsou v zařízení 
provozovány externě. 
V areálu DS je velká členitá zahrada s bezbariérovým přístupem, kde jsou umístěny 
pergoly, zahradní nábytek, ruské kuželky, hřiště na pétanque. 
Vstup do budovy DS je opatřen bezbariérovým vjezdem. V každé budově jsou tři moderní 
výtahy. 
Domov seniorů vlastní auto s plošinou, kterým může přepravovat imobilní uživatele. 
 
 
Zpracovala: Mgr. Věra Mašláňová 
Schválila: Mgr. Simona Hašová 
Dne: 3. 6. 2024 
 
