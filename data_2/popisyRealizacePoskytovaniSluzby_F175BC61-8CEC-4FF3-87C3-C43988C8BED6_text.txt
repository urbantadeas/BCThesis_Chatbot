 
 
Domov Modrý kámen, p. s. s. - Domov pro seniory - 1669392 
Cílová skupina 
 osoby ve věku 65 let a výše 
 osoby se sníženou soběstačností zejména z důvodu stáří a nemocí, které nejsou schopni 
sami ani s pomocí rodiny zajistit své životní potřeby 
 osoby, jejichž sociální situace vyžaduje pravidelnou pomoc jiné osoby 
Poslání 
Posláním Domova Modrý kámen p. s. s, Domova pro seniory je poskytovat důstojné podmínky 
života klientům, jejichž soběstačnost je natolik snížená, že nemohou žít ve svém přirozeném 
prostředí. 
Při poskytování sociálních služeb se vychází z individuálních potřeb klientů, je podporován 
rozvoj jejich soběstačnosti, přičemž jsou respektována základní lidská práva a svobody. 
Zachovat co nejdéle plnohodnotnou kvalitu života klienta. 
Cíle  
Uspokojování potřeb klientů individuálním přístupem v souladu se zákonem 108/2006 Sb. 
o sociálních službách, v platném znění. 
Po přijetí klienta do zařízení podporovat dosavadní způsob jeho života. 
Podporovat udržování kontaktu s rodinou a blízkými (neomezené návštěvní hodiny). 
Zásady poskytované sociální služby 
Sociální služby v Domově Modrý kámen p. s. s.,  jsou poskytovány na základě těchto principů: 
RESPEKTOVÁNÍ INDIVIDUÁLNÍCH POTŘEB KLIENTŮ 
 Respektování práv 
 Respektování soukromí 
 Respektování vlastní volby 
 Podpora samostatnosti a nezávislosti (podpora klientů jen v oblastech, ve kterých 
pomoc skutečně potřebují) 
ODBORNOST 
 Vzdělávání personálu (prohlubování a zvyšování kvalifikace) 
DISKRÉTNOST 
 Personál zachovává mlčenlivost 
 Personál zachovává diskrétnost při zpracování informací 
NESTRANNOST 
 Personál se chová ke klientům nestranně, nesoudí, nehodnotí 
STANDARIZOVANÉ PRACOVNÍ POSTUPY 
 Průběh služby se řídí SQ, metodickými postupy a směrnicemi vydané KÚ SK 
a organizací 
 Služby klientům jsou poskytovány svědomitě, odborně s ochotou pomáhat, pracovníky, 
kteří jsou vyškoleny a své získané vědomosti a zkušenosti uplatňují v poskytované péči.  
Poskytované služby: 
Ubytování – ubytování je poskytováno v jednolůžkových, dvoulůžkových a jednom 
třílůžkovém pokoji. Ubytování zahrnuje vytápění, osvětlení, praní ložního i osobního prádla, 
úklid pokoje, příslušenství a společných prostor. 
Strava - Stravování je zajišťováno dodavatelsky od Oblastní nemocnice Mladá Boleslav a. s., 
kuchyň LDN Mnichovo Hradiště. 
Celodenní strava se v zařízení připravuje s ohledem na věk a zdravotní stav klienta (dieta 
racionální, s omezením tuku a diabetická). 
Strava se klientům podává v jídelnách. Klientům, kteří nechtějí nebo nemohou jíst 
ve společných jídelnách, se strava a nápoje donáší do pokojů.  
Služby sociální péče - péče je zajišťována pracovnicemi sociální péče 24 hodin denně.  
Pracovnice sociální péče poskytují klientům podporu při úkonech péče o vlastní osobu zejména 
v těchto úkonech: hygiena, oblékání, stravování, péče o lůžko a osobní věci, zprostředkování 
kontaktu se společenským prostředím. Rozsah a způsob zajištění těchto služeb je upřesněn 
v individuálním a ošetřovatelském plánu. Sledují psychické a fyzické projevy u klientů a o 
změnách informují všeobecné sestry. 
Všechna lůžka v DMK jsou polohovací, u imobilních klientů doplněna antidekubitními 
matracemi. Pro bezpečnost a pohodlí klientů jsou používány polohovací a přesunovací 
pomůcky. 
Ošetřovatelská péče – je zajišťována registrovanými všeobecnými sestrami na základě 
ordinace lékaře 24 hodin denně. Ošetřovatelská péče zahrnuje edukační pohovory, podávání 
léků, dohled při podávání léku, aplikace injekcí včetně inzulínu, měření glykémie, měření TT 
a TK, odběry biologického materiálu, ošetřování ran, zajišťování pomůcek, zajištění odborných 
vyšetření, poskytnutí první pomoci, vypracovávání ošetřovatelských diagnóz a plánů 
ošetřovatelské péče, vedení ošetřovatelské dokumentace. 
Zdravotní péče - praktický lékař navštěvuje domov jednou týdně a v naléhavých případech, na 
zavolání všeobecnou sestrou. V odpoledních, nočních hodinách a o víkendech je 
dle potřeby zajišťována lékařská péče rychlou záchrannou službou. Klient si může zvolit, kdo 
bude jeho ošetřujícím lékařem. 
Aktivizační činnosti – jsou zajišťovány aktivizačními pracovnicemi v klubovnách a pokojích. 
 Klub dobré pohody - zaměřuje se na trénování paměti a zachování kognitivních 
schopností klientů (trénink paměti, křížovky, reminiscenční setkávání, předčítání, 
vymalovávání obrázků, rozhovory na aktuální téma, procházky. 
 Klub šikovných rukou - rozvoj zájmů, znalostí a tvořivých schopností klientů, formou 
výtvarné a pracovní výchovy - ruční práce všeho druhu pro začátečníky i pokročilé, 
vymalovávání obrázků, rozhovory na aktuální téma, relaxační hudba, oslavy narozenin, 
promítání fotografií z akcí. Výsledky této činnosti slouží k výzdobě zařízení a k jeho 
prezentaci. 
 Další aktivizační činnosti - muzikoterapie, filmová terapie, canisterapie, bohoslužby, 
kavárna, tělesné cvičení 
Základní sociální poradenství – poskytuje sociální pracovnice.  
Informace o službách poskytovaných v Domově Modrý kámen p. s. s., jak podat žádost, 
informace o jiných druzích sociálních služeb, pomoc při vyřizování úředních záležitostí (např. 
příspěvek na péči, výměna OP) 
Průběh služby: 
 podporujeme nezávislost a svobodné rozhodování člověka  
 podporujeme zachovalé schopnosti klienta 
 respektujeme individuální potřeby každého člověka  
 nabízíme partnerský vztah na základě rovnosti  
 naším cílem je poskytovat kvalitní služby a kvalitu dále zvyšovat (vzdělávání, zavádění 
nových metod, nových pomůcek a pořizování moderního vybavení)  
 spolupracujeme s rodinami klientů (doprovod na odborná vyšetření, klíčoví pracovníci 
s rodinami aktivně komunikují, neomezené návštěvní hodiny) 
 zavádíme paliativní péči, kterou poskytujeme v rámci možností zařízení 
Služba je poskytována na základě smlouvy uzavřené mezi klientem a poskytovatelem 
sociálních služeb - Domovem Modrý kámen, p. s. s. Obsah smlouvy se řídí § 91 zákona 
č. 108/2006 Sb. o soc. službách, v platném znění. 
 
Celá budova je bezbariérová, moderně vybavená a skládá se ze tří podlaží, která jsou vzájemně 
propojena schodišti a výtahy. Pokoje jsou jednolůžkové, dvoulůžkové a jeden třílůžkový. 
 
