                                   
 
 
 
1 
 
 
          Domov pro seniory Bechyně, p. o. Jihočeského kraje 
                          Na Libuši 999, 391 65 Bechyně 
 
 
 
 
 
 
 
 
 
 
POPIS REALIZACE POSKYTOVANÉ SOCIÁLNÍ SLUŽBY 
v Domově pro seniory Bechyně 
 
 
 
 
 
 
 
 
 
Název poskytovatele 
Domov pro seniory Bechyně 
IČO 750 112 39 
Adresa zařízení 
Na Libuši 999, 391 65 Bechyně 
Druh služby 
 Domov pro seniory 
 ID služby 5314375 
Vypracoval 
 Mgr. Martina Smětáková, ředitelka 
 
Platnost/Účinnost  
od 1.6. 2023 
Počet stran 
8 
 
 
 
 
 
 tel: 381 200 636                                            e-mail: info@dsbechyne.cz                               www.dsbechyne.cz   
IČO: 750 11 239                                           ID datové schránky: fxukimn           Bankovní spojení: 78-1287030227/0100 
                                   
 
 
 
2 
 
1. Veřejný závazek 
 
Poslání Domova pro seniory Bechyně 
„S láskou, úctou a respektem budeme při Vás stát ……“ 
Domov pro seniory Bechyně (dále jen Domov) poskytuje sociální pobytovou službu seniorům starším 
60 let, kteří mají vlivem věku a zdravotního stavu sníženou soběstačnost a k zajištění jejich 
individuálních potřeb již nepostačuje pomoc rodiny či terénních nebo ambulantních sociálních služeb.  
Veškeré služby poskytujeme v Domově individuálně, dle skutečných potřeb jednotlivých klientů tak, 
aby se nevytvářela závislost na službě. Podporujeme zachování stávajících schopností, zapojení do 
běžného života i jeho aktivní prožívání. Respektujeme jejich právo rozhodovat si o sobě a o svém životě. 
S ohledem k životnímu příběhu klientů se snažíme utvářet zázemí, ve kterém se budou cítit jako doma – 
bezpečně a spokojeně.  
Usilujeme, aby naši klienti mohli prožít poslední dny svého života v klidném a přátelském prostředí 
Domova společně s rodinou s důrazem na zachování kvality života a s ohledem na jejich hodnotové 
priority. 
 
 
Cílová skupina 
Domov pro seniory Bechyně poskytuje sociální pobytovou službu seniorům starším 60 let, kteří se ocitli 
v nepříznivé sociální situaci a mají zejména z důvodu věku nebo změny zdravotního stavu sníženou 
soběstačnost a potřebují pravidelnou pomoc jiné osoby, popř. ošetřovatelskou péči. 
 
Domov pro seniory Bechyně neposkytuje sociální službu: 
• osobám, které jsou soběstačné a s pomocí terénních či ambulantních služeb mohou  
i nadále setrvat ve svém přirozeném prostředí 
• osobám mladším 60 let 
• osobám, jejichž zdravotní stav vyžaduje poskytnutí zdravotní péče ve zdravotnickém zařízení 
• osobám s celoživotním smyslovým postižením 
• osobám, které v důsledku psychiatrického onemocnění vyžadují celodenní dohled, respektive 
pokud jejich onemocnění není plně kompenzováno 
• osobám trpícím Alzheimerovou chorobou nebo jinou formou demence, které z důvodu svého 
onemocnění potřebují specifické materiální a technické zabezpečení poskytování sociální služby 
• osobám závislým na návykových látkách, které mohou v důsledku svého chování ohrožovat sebe 
či své okolí nebo narušují klidné soužití v kolektivu 
• osobám požadujících služby mimo rámec Domova pro seniory Bechyně 
• cizojazyčným osobám, které nejsou schopny komunikovat v českém jazyce 
 
 
 
 
 
 
 
 
                                   
 
 
 
3 
 
 
Cíle poskytované služby 
 
• Cílem poskytované služby je umožnit našim klientům navázat na běžný způsob života, jakým žili 
doma a jakým žijí jejich vrstevníci v běžném sociálním prostředí.   
• Cílem je realizovat službu tak, aby mohl klient říci, že si o svých záležitostech rozhoduje sám, 
podle svých schopností a podle možností Domova - tzn. podporovat právo klientů podílet se na 
plánování průběhu služby, vyjadřovat své pocity, potřeby, přání, ale také stížnosti či podněty.  
• Klienti jsou v Domově podporováni v udržení či zlepšení svých schopností a dovedností, 
zejména ve vztahu ke své soběstačnosti. Jsou jim vytvářeny podmínky pro aktivní a smysluplné 
prožívání volného času.  
• Klientům je v Domově poskytována podpora a pomoc při udržování přirozených sociálních 
vztahů s rodinou, blízkými a přáteli, kteří jsou našimi partnery při poskytování sociální služby.  
 
Zásady poskytování sociální služby 
• Dodržujeme a chráníme práva klientů 
• Podporujeme soběstačnost a samostatnost klientů - nevytváříme závislost na službě 
• Respektujeme individuální potřeby klientů 
• Respektujeme právo na přiměřené riziko 
• Prosazujeme rovný přístup ke všem klientům 
• Akceptujeme spolurozhodování klienta v rámci poskytování služby 
• Podporujeme sociální začlenění klienta do života společnosti 
• Poskytujeme službu týmově 
• Doprovázíme klienta v posledních chvílích jeho života 
• Nabízíme pozůstalým pomoc zvládat zármutek po smrti jejich blízkého 
 
 
2. Jednání se zájemcem o službu, přijetí klienta, uzavření Smlouvy o poskyto- 
    vání sociální služby 
 
• 
Prvotní informace o sociální službě poskytované v Domově se může zájemce dozvědět  
z webových stránek Domova: www.dsbechyne.cz, z Registru poskytovatelů sociálních služeb na 
stránkách MPSV, příp. osobně přímo v zařízení, v kanceláři sociálních pracovnic. Sociální 
pracovnice poskytují zájemci informace o Domově (kritéria přijetí, nabídka poskytovaných 
služeb, platební podmínky, možnosti trávení volného času apod.) také telefonicky, písemně či  
e-mailem. Důležitým zdrojem informací jsou rovněž letáky, jež jsou k dispozici nejen v Domově, 
ale např. také na Městském úřadě v Bechyně či Táboře, v ordinacích praktických lékařů. 
Domov může kontaktovat zájemce sám, jeho osoba blízká, zástupce nebo sociální pracovnice 
zdravotnického/sociálního zařízení, popř. sociální pracovnice příslušného městského úřadu. 
Informace o Domově poskytují výhradně sociální pracovnice, popř. ředitelka Domova. 
• 
Řádně vyplněnou Žádost i s nezbytnými přílohami (Vyjádření lékaře, Usnesení o jmenování 
opatrovníka/omezení svéprávnosti apod.) sociální pracovnice zaeviduje a předá ji příslušné  
komisi k bodovému hodnocení, na jehož základě je se souhlasem žadatele zařazena do 
urgentního pořadníku. V případě, že žadatel nespadá do cílové skupiny Domova, předá mu 
sociální pracovnice v rámci sociálního poradenství kontakty na zařízení poskytující pro něho 
vhodný typ sociální služby. 
                                   
 
 
 
4 
 
 
• 
Nezbytnou podmínkou pro zahájení poskytování sociální služby je provedení sociálního šetření, 
které je realizováno u každého žadatele před samotným přijetím v případě uvolnění vhodného 
místa. Jeho cílem je poznat potřeby budoucího klienta, zjistit jeho očekávání a přání, ověřit si 
informace o jeho nepříznivé sociální situaci a jejím možném řešení, referovat o poskytované 
službě. Zároveň si lze na sociálním šetření potvrdit skutečnost, zda žadatel spadá do okruhu osob, 
pro které je naše služba určena a zda má vůbec zájem o námi poskytovanou službu. Ve 
spolupráci se žadatelem se naformulují jeho osobní cíle, průběh a rozsah poskytovaných služeb.  
Sociální šetření probíhá v místě aktuálního pobytu žadatele, tzn. v jeho vlastním sociálním 
prostředí, v léčebném/rehabilitačním či sociálním zařízení, even. lze provést přímo v Domově.  
• 
Po uvolnění vhodného místa a na základě provedeného sociálního šetření sociální pracovnice 
telefonicky kontaktuje žadatele o službu a sjednává s ním termín zahájení poskytování sociální 
služby. Sociální službu lze poskytovat výhradně na základě písemně uzavřené Smlouvy  
o poskytování sociální služby v Domově pro seniory Bechyně. V případě, že žadatel není 
schopen samostatně právně jednat, ale se zahájením poskytování sociální služby souhlasí, uzavírá 
ze něho smlouvu jeho zástupce. Pokud žadatel takového zástupce nemá, zastupuje ho při podpisu 
Smlouvy dle ust. §91 odst.6 zák.č.108/2006 Sb., o sociálních službách, ve znění pozdějších 
předpisů (dále jen „zákon o sociálních službách“) obec s rozšířenou působností – Město Tábor. 
            Vzor Smlouvy dostává žadatel již na sociální šetření a má tak dostatek času k jejímu 
prostudování, příp. připomínkování. 
 
 
3. Popis realizace základních činností v Domově 
 
Na základě zákona o sociálních službách poskytuje Domov tyto základní činnosti: 
 
• poskytnutí ubytování 
• poskytnutí stravy 
• pomoc při zvládání běžných úkonů péče o vlastní osobu (pomoc při oblékání, při přinesení  
a podávání jídla/pití, při vstávání/ulehání, pomoc při samostatném pohybu ve vnitřním  
i vnějším prostoru) 
• pomoc při osobní hygieně nebo poskytnutí podmínek pro osobní hygienu (pomoc při denní 
hygieně/koupání, pomoc při použití WC) 
• zprostředkování kontaktu se společenským prostředím (podpora či pomoc při využívání běžně 
dostupných služeb, pomoc při upevnění, příp. obnovení kontaktu s rodinou, při sociálním 
začleňování) 
• sociálně 
terapeutické 
činnosti 
(aktivity 
udržující 
nebo 
rozvíjející 
klientovy 
schopnosti/dovednosti, tzn. činnosti napomáhající jeho sebeobslužnosti) 
• aktivizační činnosti (volnočasové a zájmové aktivity, procvičování základních činností s cílem 
udržet soběstačnost klienta, a to zejména v oblasti hygieny, stravování, oblékání a duševního 
zdraví) 
• pomoc při uplatňování práv, oprávněných zájmů a při obstarávání osobních záležitostí (pomoc 
klientům v sociálních záležitostech, srozumitelné vysvětlování případných legislativních změn či  
smluvního vztahu, řešení sociálně právních problémů a poradenství, obstarávání nebo pomoc při 
vyřizování osobních záležitostí klientů) 
 
                                   
 
 
 
5 
 
4. Úhrada pobytu a stravy a za poskytnutou péči 
• Sociální služba je poskytována za úhradu – její výše je stanovena prováděcím předpisem, 
vyhláškou MPSV č. 505/2006 Sb., ve znění pozdějších předpisů. S platným Sazebníkem  
i s pravidly pro vyúčtování úhrady pobytu a stravy je žadatel seznámen jíž v průběhu jednání  
o sociální službě. Výše a způsob úhrady jsou rovněž uvedeny ve Smlouvě. Sazebník úhrady je 
k dispozici také na webových stránkách Domova a na nástěnkách v přízemí i na obou odděleních 
Domova. 
• Výše úhrady za poskytnutou péči je stanovena na základě přiznaného příspěvku na péči.  
5. Fakultativní činnosti 
 
• V souladu s ustanovením §35 odst.4 zákona o sociálních službách poskytuje Domov také 
fakultativní činnosti, tj. služby nad rámec základních činností. 
• Tyto činnosti (individuální doprava, kopírování listin, použití mobilního telefonu, poplatek za 
provedenou bankovní transakci na vlastní žádost klienta) se poskytují za úhradu, podle 
Sazebníku, který tvoří nedílnou součást Smlouvy. Klienti mohou, ale nemusí uvedené služby 
využívat a hradí je z vlastních finančních prostředků. 
• Dle ustanovení §77 zákona o sociálních službách je úhrada za fakultativní činnosti stanovena 
v plné výši nákladů na tyto služby. Kalkulace je stanovena tak, aby Domovu nebyl generován 
zisk z provozování těchto činností. 
 
6. Způsob podávání a vyřizování stížností 
 
• Všichni klienti, jejich blízcí, zaměstnanci Domova i široká veřejnost mají možnost uplatnit svoji 
stížnost či připomínku na kvalitu nebo způsob poskytování sociální služby. Mohou také podávat 
své podněty, návrhy, případně sdělit i své pochvaly. Informace, jak postupovat při podání 
stížnosti  
i o jejím následném řešení, dostane žadatel již během sociálního šetření a dále, jako klient v den 
zahájení poskytování sociální služby (součást Smlouvy). Pokyny pro podání stížností jsou 
uvedeny také ve Vnitřních pravidlech, která jsou k dispozici v přihrádkách s informačními 
materiály v přízemí i na obou odděleních Domova a také na webových stránkách zařízení.  
Stížnost je možné podat ústně (včetně telefonického sdělení), písemně (formou dopisu či 
elektronicky), pomocí neverbální komunikace a samozřejmě též anonymně. Klient si může pro 
podání a vyřizování stížnosti zvolit jakéhokoli zástupce. Klienti Domova mají možnost podat 
stížnost, respektive podnět ke změně i na Radě mudrců či během pravidelně prováděných vizitací 
(pravidelné návštěvy u klientů, při kterých během rozhovoru s klientem získáme zpětnou vazbu  
o kvalitě poskytované služby), příp. v rámci dotazníkového šetření, jež probíhá každým rokem. 
Za imobilními a hůře mobilními klienty dochází psycholog, který zjištěné stížnosti či podněty 
předá v anonymní podobě staniční sestře daného oddělení.  
• Stížnost je zaevidována do Knihy stížností, které jsou uloženy na ošetřovnách obou oddělení. 
Řešením stížností je pověřena ředitelka Domova, která zváží eventuální delegování řešení 
stížnosti na jiného kompetentního zaměstnance. Směřuje-li stížnost vůči ředitelce Domova, musí  
být postoupena nadřízenému orgánu – zřizovateli, tzn. Krajskému úřadu Jihočeského kraje se 
sídlem v Českých Budějovicích. 
                                   
 
 
 
6 
 
• Řešení a opatření budou učiněna v nejbližší možné době, nejpozději však do 30 dnů od podání 
stížnosti. Stěžovatel bude následně písemně vyrozuměn o vyřešení stížnosti, příp. o sjednání 
nápravy. Odpověď na anonymní stížnost bude vyvěšena na nástěnkách v přízemí i na obou 
odděleních, a to po dobu 14 dní od vyřešení stížnosti. 
 
7. Ukončení poskytování sociální služby 
 
Smluvní vztah může zaniknout dohodou obou smluvních stran, písemnou výpovědí, úmrtím klienta nebo 
zánikem Domova. 
 
Výpovědní důvody a výpovědní lhůty 
• Klient může Smlouvu vypovědět bez udání důvodu s okamžitou platností. 
• Domov může Smlouvu vypovědět, jestliže klient hrubě porušuje své povinnosti vyplývající ze 
Smlouvy.  
 
Za porušení Smlouvy se považuje zejména: 
a) nezaplacení úhrady za ubytování a stravu více než 2 po sobě jdoucí měsíce 
Výpovědní lhůta činí v tomto případě 2 měsíce a počíná běžet od prvního dne měsíce následujícího po 
doručení výpovědi.  
b) jestliže klient i po opětovném upozornění hrubě poruší povinnosti, které mu vyplývají ze Smlouvy 
nebo z Vnitřních pravidel společného soužití v Domově pro seniory Bechyně. 
Z tohoto důvodu činí výpovědní lhůta 1 měsíc a počíná běžet od prvního dne měsíce následujícího po 
doručení výpovědi.  
c) jestliže došlo u klienta ke změně poměrů, zejména zdravotního stavu a Domov není schopen a nemá 
možnost poskytovat takové sociální služby, které klient v důsledku této změny potřebuje a vyžaduje, 
zvláště jedná-li se o bezpečnou péči. 
Výpovědní lhůta trvá do doby, než Domov zajistí klientovi potřebnou péči jiným způsobem mimo 
Domov pro seniory Bechyně.  
 
8. Materiální, technické a hygienické podmínky poskytování sociální služby 
 
Domov má sídlo na adrese Na Libuši 999, Bechyně. V tomto areálu se nacházejí veškeré ubytovací, 
kancelářské, skladové, provozní a kuchyňské prostory. Objekt Domova je umístěn v klidné časti města – 
na sídlišti Na Libuši, v blízkosti autobusového a vlakového nádraží. Nachází se cca 1,5 km od centra 
města, kde je k dispozici většina významných institucí (městský úřad, úřad práce, služeb Policie ČR  
a městské policie, pošta, bankomaty, příp. tako zdravotnické/lékárenské služby a rovněž řada obchodů  
a restaurací). Nelze opomenout ani služby poskytující klientům možnost kulturního vyžití (knihovna, 
kino, muzeum, kulturní dům). 
Areál Domova je rozdělen do dvou oddělení. V přízemí celého komplexu se kromě administrativního 
zázemí nachází i aktivizační místnost, celodenně přístupná kaple, Sokolovna a společná jídelna sloužící 
také jako velký společenský sál. Na každém oddělení jsou hojně využívána odpočinková zákoutí, 
společenské místnosti, knihovny a na 1. oddělení Zámecká hospůdka. Pobyt našim klientům, ale i 
návštěvám zpříjemňuje snadno přístupné a otevřené atrium uvnitř budovy, příp. kavárnička u recepce. 
 
 
 
                                   
 
 
 
7 
 
Ubytování  
• Domov nabízí ubytování 122 klientům v jedno a dvoulůžkových pokojích, které jsou rozděleny 
do dvou oddělení. 
• Součástí každého pokoje je sociální zařízení (sprcha, WC) a kuchyňský kout (kuchyňská linka 
s vestavěnou ledničkou). 
• Pokoje jsou vybaveny základním, pro seniory vhodným, bezpečným a zároveň účelným 
nábytkem (polohovací lůžko s nočním stolkem, polohovací křeslo, vestavěná skříň, komoda). 
K dalšímu vybavení náleží rovněž jídelní stůl a židle. 
• Pro pocit bezpečí je u každého lůžka a na toaletě instalováno signalizační zařízení pro přivolání 
nutné pomoci ze strany obsluhujícího personálu. 
• Se souhlasem poskytovatele mohou mít klienti na pokoji vlastní elektrické spotřebiče, u nichž je 
však nutné doložit potvrzení o revizní kontrole či v případě nového elektrospotřebiče doklad  
o jeho zakoupení. Následné revize v pravidelných intervalech dle jeho druhu zajistí sociální 
pracovnice po domluvě a na přání klienta, avšak na jeho náklady. 
• Klientovi či jeho rodinným příslušníkům je umožněno si již před zahájením poskytování sociální 
služby prohlédnout konkrétní pokoj, na kterém bude ubytován a následně ho dovybavit vlastním 
nábytkem a předměty, jež mu přinášejí radost a potěšení. Pokud je klient ubytován na 
dvoulůžkovém pokoji, může kdykoli v případě zájmu, požádat o zařazení do pořadníku čekatelů 
na jednolůžkový pokoj.  
• Při zahájení poskytování sociální služby je klientovi nabídnut klíč od pokoje, který si může po 
dobu pobytu v Domově ponechat u sebe. 
• Pokoje jsou nekuřácké, kouření je povoleno pouze ve vyhrazených prostorech. 
•   Součástí poskytovaného ubytování je úklid pokoje a společných prostor, praní a žehlení ložního  
a osobního prádla, včetně drobných oprav a režijní náklady s tím spojené (elektrická energie, 
vodné a stočné, topení, odvoz komunálního odpadu). 
 
Stravování 
• Klientům je poskytováno prostřednictvím vlastní kuchyně celodenní stravování složené ze tří 
hlavních jídel (snídaně, oběd, večeře) a dvou doplňkových svačin. V nabídce je strava racionální 
i dle rozpisu diet – např. diabetická, šetřící, bezlepková či proteinová v požadované konzistenci 
(mleté maso, mixovaná strava apod.). Na přání klienta jsme schopni připravovat stravu 
vegetariánskou. 
• Klienti, ale i zaměstnanci mají možnost zasahovat do skladby jídel svými návrhy 
(v rámci Stravovací akademie, Rady mudrců, vizitací péče….). Skladba jídel je přizpůsobena 
také tradicím, které se váží k jednotlivým ročním obdobím (např. Vánoce, Velikonoce)  
a rovněž k našemu regionu. Samozřejmě respektujeme stravovací návyky klientů, a pokud klient 
odmítá některé z jídel, má možnost si jídlo odhlásit, anebo se domluvit na náhradním jídle či 
příloze.   
• V souladu s Nutričním standardem předcházíme riziku malnutrice, klienty s rizikem malnutrice 
sledujeme a při prvních náznacích přijímáme účinná opatření pro nápravu stavu.  
• Klienti se mohou sami rozhodnout, zda se chtějí stravovat ve společné jídelně, na pokoji či dle 
svého přání i v jiných k tomuto účelu určených prostorách Domova.  
• V současné době mají možnost vybírat si ze dvou variant jídel k snídani (sladká x slaná), 
k obědu i k večeři (teplá x studená). Jídelní lístek je vždy zveřejněn s dostatečným předstihem 
(minimálně týden předem je vyvěšen na nástěnkách na chodbách Domova/na informačních 
panelech umístěných u recepce a v lobby na obou odděleních, příp. je klientům umožněno si 
nechat jídelní lístek okopírovat v souladu s aktuálním Sazebníkem fakultativních služeb) a klient  
                                   
 
 
 
8 
 
má tak dostatek času si jej prostudovat a odhlásit stravu, jež mu nevyhovuje. Imobilním či hůře 
mobilním klientům donesou jídelníčky zaměstnanci, kteří se s nimi domluví na požadované 
variantě. 
• Tekutiny se podávají při každém jídle, klientům je po celý den k dispozici sladký i neslazený čaj, 
ovocné šťávy. 
• S velkým ohlasem se u klientů setkávají poháry, které dostávají v den svých narozenin. 
• V Domově je dobrým zvykem nabídnout rodinám či blízkým našich klientů v den zahájení 
poskytování sociální služby bábovku a kávu/čaj na uvítanou a poté také společný oběd. Ten je 
možné si dát s klientem i kdykoliv poté v průběhu jeho pobytu v Domově. Již tradicí se stala 
společná stědrovečerní večeře klientů s rodinami. 
 
Zdravotní a ošetřovatelská péče 
• Klientům je zajištěna ošetřovatelská péče odpovídající jejich zdravotnímu stavu a soběstačnosti  
v nepřetržitém 24hodinovém provozu. Poskytuje ji odborný personál skládající se z všeobecných  
a praktických sester a pracovníků přímé péče.  
• Zdravotní péče je poskytována na ošetřovně na 1. oddělení, v případě indispozice klienta přímo 
na jeho pokoji. Používané zdravotnické přístroje jsou každý rok kontrolovány revizním 
technikem a opatřeny atestem (tonometry, glukometry). Ošetřovna je vybavena vyšetřovacím 
lehátkem, uzamykatelnými lékárnami, uzamykatelnou kartotékou, základním ošetřovatelským 
vybavením (glukometry, tonometry, osobní váha, zdravotnický spotřební materiál apod.), 
chladničkou na masti, vakcíny a léky, které mají být uloženy v chladu. Do Domova dochází 
jedenkrát týdně praktický lékař, jednou měsíčně psychiatr. Návštěva u jiných odborných lékařů 
je zajišťována individuálně dle potřeb klienta. V případě náhlého zhoršení zdravotního stavu 
klienta je volána rychlá zdravotnická pomoc, k hospitalizaci jsou klienti obvykle přijímání do 
Nemocnice Tábor,a.s.  
Klienti mají právo zůstat i nadále registrováni v péči svého stávajícího praktického lékaře, příp. 
lékaře specialisty, stejně jako zdravotní pojišťovny. 
• Klientům jsou na jejich přání zajišťovány léky prostřednictvím smluvní lékárny.  
 
 
 
 
 
 
 
 
 
 
 
 
 
 
 
                                   
 
 
 
9 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
