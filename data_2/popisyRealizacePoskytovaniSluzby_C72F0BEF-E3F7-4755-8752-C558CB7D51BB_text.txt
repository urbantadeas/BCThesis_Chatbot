1 
 
 
Popis realizace poskytování sociální služby 
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Název poskytovatele 
Domov seniorů POHODA Chválkovice, příspěvková organizace 
Název služby 
Domov pro seniory 
§ 
49 
Působnost služby 
Olomoucký kraj 
1. Veřejný závazek 
a. Poslání  
Posláním Domova seniorů POHODA Chválkovice, p. o. je: 
Podporovat samostatnost uživatele dle možností 
Ošetřovat nemocné uživatele 
Hospodárně pečovat 
Odborně pracovat 
Důstojné poskytování služby 
                                                     Aktivizovat uživatele 
 
b. Cíle 
1. Cílem poskytované služby je podpořit soběstačnost uživatele, který z důvodu věku nebo 
svého zdravotního stavu není schopen se sám o sebe postarat bez pomoci jiné osoby a péči 
není možno zajistit v domácím prostředí. 
2. Zabezpečit kvalitní ošetřovatelskou péči. 
3. Zvyšovat odbornou úroveň zaměstnanců prostřednictvím pravidelného cíleného vzdělávání. 
4. Zajistit podmínky pro důstojný a aktivní život uživatelů.  
5. Umožnit uživateli zachování samostatnosti a nezávislosti v co nejvyšší míře, dle jeho 
schopností. 
6. Sledovat geografickou i finanční dostupnost služby. 
Krátkodobé cíle jsou součástí ročního plánu činnosti, který vypracovává ředitel s týmem 
spolupracovníků vždy k 1.1. následujícího roku. 
 
c. Cílová skupina (okruh osob, pro které je služba určena a pro které určena není) 
Senioři se ztrátou soběstačnosti způsobenou věkem, změnou zdravotního stavu, případně 
se syndromem poruch intelektu získaným v průběhu stáří, kteří z těchto důvodů nemohou žít 
ve své vlastní domácnosti a potřebují podporu a pomoc druhé osoby. 
Věk: osoby starší 60 let. 
V rámci cílové skupiny nejsme schopni zajistit potřeby osob, které: 
1) jsou mobilní a vzhledem ke své situaci nejsou schopny orientace v cizím prostředí  
nebo nejsou schopny porozumět pokynům vzhledem ke svému zdravotnímu stavu;  
2) komunikují pouze prostřednictvím dotykové abecedy a podobných taktilních systémů. 
Kapacita služby: 350 uživatelů 
2 
 
 
d. Zásady poskytování sociální služby 
Základní principy sociální služby:  
a) Dle možností budovat nebo alespoň co nejdéle a v co nejvyšší míře udržet nezávislost 
uživatele služeb, podporovat jeho vůli k rozhodování. 
b) Dle možností podporovat začlenění uživatele. 
c) Respektování potřeb – služba je určována individuálními potřebami uživatele a potřebami 
společnosti.  
d) Partnerství – pracovat společně, ne odděleně. 
e) Kvalita – záruka kvality poskytuje ochranu zranitelným lidem. 
f) Rovnost bez diskriminace. 
2. Jednání se zájemcem o službu, vstup uživatele do služby 
1. Jednání se zájemcem o službu vede vždy sociální pracovník. 
2. Jednání o poskytnutí sociální služby je zahájeno na základě podání písemné žádosti 
o poskytnutí sociální služby. 
3. Jednání se zájemcem o službu se řídí směrnicí ředitele Standard č. 3 v platném znění.      
3. Popis služby 
a. Naplnění základních činností ze zákona 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
Výše uvedené základní činnosti naplňuje Domova seniorů POHODA Chválkovice, p.o. 
prostřednictvím systematické práce zaměstnanců. 
 
b. Pravidla poskytování služby (obsažená v domácích řádech a dalších předpisech, omezení 
vyplývající z charakteru služby) 
Pravidla pro poskytování služby vychází ze zákona číslo 108/2006 Sb., o sociálních službách, 
vyhlášky MPSV ČR č. 505/2006 Sb., v platném znění a dalších zákonů, vyhlášek, Domácího řádu 
a nařízení ředitele.  
 
c. Metody práce, plánování služby 
Plánování služby se především opírá o individuální plánování sociální služby.  
Postup individuálního plánování: 
1. Poskytování sociální služby se řídí dle individuálních potřeb a přání uživatelů, které jsou 
obsaženy v Individuálním plánu uživatele. 
3 
 
2. Žadatelé v rámci výchozího jednání se sociálním pracovníkem před uzavřením smlouvy 
o poskytnutí služby sociální péče (dále jen „Smlouva“), vyjadřují své požadavky, očekávání 
a osobní cíle.  
3. Před zahájením poskytování služby je s uživatelem na základě jeho potřeb sjednán 
Individuální plán, ve kterém je společně stanoven cíl spolupráce a kroky k jeho realizaci. 
Individuální plán se skládá z části sociální, ošetřovatelské a zdravotní.  
4. Zaměstnanci vedou písemné individuální záznamy o průběhu poskytování služby. 
5. Individuální plán je půlročně vyhodnocován za přítomnosti uživatele, klíčového 
pracovníka, sociálního pracovníka, případně dalšího ošetřujícího personálu a dále 
např. opatrovníka uživatele, člena rodiny apod.  
 
d. Pravidla pro vyřizování stížností 
Přijímání stížností 
1. Vyřizování stížností se řídí směrnicí ředitele Standard č. 7 v platném znění. 
2. Agendu související s vyřizováním stížností vedou sociální pracovníci, běžné denní stížnosti 
řeší vedoucí příslušného oddělení. 
 
e. Pravidla pro ukončení služby 
1. Uživatel může Smlouvu písemně vypovědět bez udání důvodu. Výpovědní lhůta 
pro výpověď uživatelem činí nejméně 2 pracovní dny. Před ukončením poskytování 
sociální služby musí uživatel vyrovnat všechny pohledávky a závazky.  
2. Poskytovatel může Smlouvu písemně vypovědět pouze z těchto důvodů: 
a) jestliže uživatel hrubě porušuje své povinnosti vyplývající ze Smlouvy. Za hrubé 
porušení Smlouvy se považuje zejména, pokud uživatel úhradu za ubytování, stravu 
a péči neplatí dle Smlouvy;  
b) jestliže uživatel i po opětovném upozornění hrubě poruší povinnosti, které mu 
vyplývají z Domácího řádu Domova seniorů POHODA Chválkovice, p.o.;  
c) jestliže poskytovatel nebude nadále poskytovat sociální službu, která je předmětem této 
smlouvy o poskytnutí sociální služby; 
d) jestliže došlo prokazatelně k takovým změnám zdravotního stavu uživatele, 
které vylučují poskytnutí sociální služby Domova seniorů POHODA Chválkovice, p.o. 
3. Výpovědní lhůta pro výpověď danou poskytovatelem z důvodů uvedených v odst. 2 písm. 
a) – d) činí 1 měsíc a počíná se prvním dnem kalendářního měsíce následujícího 
po kalendářním měsíci, v němž byla tato výpověď uživateli doručena. 
 
f. Úhrady za služby, spoluúčast osoby blízké na úhradě 
Úhrady za služby se odvíjí od ustanovení zákona č. 108/2006 Sb., o sociálních službách a vyhlášky 
MPSV ČR č. 505/2006 Sb., v platném znění. Spoluúčast osob blízkých případně dalších 
fyzických či právnických osob je nabízena u těch uživatelů, kteří nemají vlastní příjem nebo jejich 
příjem nepostačuje na úhradu nákladů. Ceny služeb se řídí směrnicí ředitele a jsou součástí 
Smlouvy. 
 
g. Další doplňující informace 
 
4 
 
4. Fakultativní služby (jsou-li poskytovány) 
Fakultativní služby jsou poskytovány na základě smluvního vztahu a jsou součástí Smlouvy. Ceny 
fakultativních služeb se řídí směrnicí ředitele. Fakultativními službami jsou: kopírování, internet 
na pokoji uživatele, telefonní hovory. 
5. Prostory, materiální a technické vybavení (bezbariérovost) 
Areál Domova seniorů POHODA Chválkovice, p.o. se nachází v krásném prostředí, které je 
vhodné pro procházky a posezení. Budovy jsou bezbariérové. V každé budově jsou dva osobní 
výtahy. Pokoje jsou jedno, dvou a třílůžkové. Sociální zařízení je vždy součástí pokoje nebo 
maximálně dvou pokojů.  
6. Místo poskytování sociální služby 
 
Domov seniorů POHODA Chválkovice, příspěvková organizace  
Služba se nachází na adresách:  
Švabinského 403/3, Chválkovice, 779 00 Olomouc 9  
 
- kapacita 
98 uživatelů 
Švabinského 473/1, Chválkovice, 779 00 Olomouc 9  
 
- kapacita 
76 uživatelů 
Švabinského 474/1a, Chválkovice, 779 00 Olomouc 9  
            - kapacita 
76 uživatelů 
Chválkovice 665, 779 00 Olomouc 9  
 
 
 
- kapacita      100 uživatelů 
 
 
Zpracovala Mgr. Petra Drábková 
Dne: 14. 10. 2024 
 
 
 
 
 
 
 
 
 
 
 
Schválil: 
 
 
 
 
 
 
Mgr. Lubomír VRAJ 
 
 
 
 
 
 
 
 
 
ředitel 
Mgr. 
Lubomír Vraj
Digitálně podepsal 
Mgr. Lubomír Vraj 
Datum: 2024.10.24 
11:42:46 +02'00'
