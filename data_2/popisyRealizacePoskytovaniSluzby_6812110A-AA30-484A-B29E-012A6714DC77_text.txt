                             Domov pro seniory Barbora, Nádražní 158, 330 22 Zbůch 
 
 
 
 
 
 
       Popis realizace služby 
 
 
     Domov pro seniory ve Zbůchu je soukromým zařízením společnosti DS Zbůch. V souladu s 
ustanovením § 49 zákona č. 108/2006 Sb., o sociálních službách, poskytuje pobytové služby 
osobám, které mají sníženou soběstačnost zejména z důvodu věku, jejichž situace vyžaduje 
pravidelnou pomoc jiné osoby. 
     Domov pro seniory ve Zbůchu zajišťuje dostupnost informací o poskytovaných sociálních 
službách, o kapacitě poskytovaných sociálních služeb a o způsobu poskytování sociálních služeb. 
Informace jsou zveřejněny na internetu. V případě zájmu je umožněna prohlídka domova, při které 
jsou podány informace o poskytovaných službách jak v ústní, tak písemné podobě.  
 
 
I. Zájemce o službu 
Zájemce o službu může přímo kontaktovat a navštívit domov, kde do kontaktu se zájemcem, 
případně rodinným příslušníkem či opatrovníkem, vstupuje sociální pracovník, který poskytne 
veškeré potřebné informace. Také provede u zájemce sociální šetření, při kterém zjišťuje důvody 
žádosti o poskytnutí služby, oblasti, v jakých potřebuje zájemce pomoci a míru schopností zvládat 
základní životní potřeby. Z tohoto šetření sepíše sociální pracovník zápis z jednání se zájemcem o 
poskytnutí služby. Pokud je služba pro něho vhodná a jeho zájem trvá, je mu předána žádost o 
uazvření smlouvy o poskytování sociální služby. Vyplněnou žádost přijímá sociální pracovník. V 
případě, že není v domově volné místo, zařadí se žádost do pořadníku žadatelů. 
 
 
II. Přijetí do domova                                         
Jestliže je v domově volné místo, je zájemce o službu kontaktován sociálním pracovníkem, který 
informuje zájemce o sociální službu o všech právech a povinnostech, které pro něho vyplynou ze 
smlouvy o poskytování sociálních služeb, o způsobu poskytování služeb a úhradách za tyto služby. 
O poskytnutí pobytové služby v domově se uzavírá písemně smlouva mezi domovem a obyvatelem.  
Sociální pracovník pomůže novému obyvateli se ubytovat, zpracuje další potřebnou dokumentaci a 
vyřídí finanční záležitosti. Zdravotní sestra zpracuje zdravotnickou a ošetřovatelskou dokumentaci. 
Novému obyvateli je přidělen klíčový pracovník, který jej seznámí s chodem domova a stává se 
jeho hlavní kontaktní osobou. Klíčový pracovník zpracuje s novým obyvatelem individuální plán 
průběhu sociální služby.  
 
 
III. Pobytová sociální služba 
V domově pro seniory se poskytují pobytové služby, které obsahují tyto základní činnosti: 
 
 
Poskytnutí ubytování – osobám je poskytováno ubytování v jedno, dvou  nebo třílůžkových 
pokojích. Pokoje jsou vybaveny nábytkem a dle přání klienta je umožněno umístění vlastní TV, 
rádia či PC. Pro klienty je zajišěn úklid, praní a žehlení ložního a osobního prádla a jejich drobné 
opravy. 
   
Celodenní stravování – pro klienty a zaměstnance je strava obstarávána prostřednictvím firmy 
zajišťující jídelní stravování. Strava je přizpůsobena svým složením,  množstvím a úpravou věku a 
zdravotnímu stavu klienta. Dle přání a potřeb klientů  umožníme dietní stravování. Oběd a večeři si 
v pracovních dnech mohou uživatelé vybrat ze tří jídel.    
Pomoc při zvládání běžných úkonů péče o vlastní osobu 
 pomoc při oblékání a svlékání včetně speciálních pomůcek 
 pomoc při přesunu na lůžko nebo vozík 
 pomoc při vstávání z lůžka, uléhání, změna poloh 
 pomoc při podávání jídla a pití 
 pomoc při prostorové orientaci, samostatném pohybu ve vnějším i vnitřním prostoru 
 
Pomoc při osobní hygieně nebo poskytnutí podmínek pro osobní hygienu: 
 pomoc při úkonech osobní hygieny 
 pomoc při základní péči o vlasy a nehty 
 pomoc při použití WC 
 
Výchovné, vzdělávací a aktivizační činnosti 
 pracovně výchovná činnost 
 nácvik a upevňování motorických, psychických a sociálních schopností a dovedností 
 vytvoření podmínek pro zajišťování přiměřeného vzdělávání nebo pracovního uplatnění 
 volnočasové a zájmové aktivity,    
 
Zprostředkování kontaktu se společenským prostředím 
 podpora a pomoc při využívání běžně dostupných služeb a informačních zdrojů 
 pomoc při obnovení či upevnění kontaktu s rodinou a pomoc a podpora při dalších 
aktivitách podporujících sociální začleňování osob 
 
Sociálně terapeutické činnosti 
 socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování osob  
 
Aktivizační činnosti 
      -    volnočasové a zájmové aktivity 
      -    pomoc při obnovení nebo upevnění kontaktu s přirozeným sociálním prostředím, 
      -    nácvik a upevňování motorických, psychických a sociálních schopností a dovedností, 
 
V rámci volnočasové a zájmové aktivizační činnosti mají klienti možnost zapojit se do ručních prací 
(pletení a vyšívání), skupinového cvičení, zpívání, trénování paměti a poslechu hudby.  Klienti mají 
také možnost hraní deskových společenských her a karet, posezení u kávy. Ve společenském sále se 
uskutečňují umělecká vystoupení, besídky a  posezení při harmonice. Pro čtenáře je k dispozici 
velké množství knih rozmístěných na jednotlivých podlažích.  
  
 
Pomoc při uplatňování práv, oprávněných zájmů a při obstarávání osobních záležitostí   
 pomoc při komunikaci vedoucí k uplatňování práv a oprávněných zájmů 
 
 
Další služby poskytované v domově 
 
lékařská péče – je zajištěna smluvně praktickým lékařem, který dochází do domova 1 x týdně, 1 x 
měsíčně dojíždí do domova odborný lékař psychiatr. Na ostatní odborná vyšetření jsou klienti 
odesíláni k odborným lékařům za doprovdou pracovníka přímé obslužné péče.  
 
poštovní a peněžní služby – v pracovních dnech dopoledne jsou zajištěny prostřednictvím sociální 
pracovnice, která zajistí předání  zásilek a poukázek doručovateli České pošty  
Nákup smíšeného zboží – ošetřovatelský personál zajišťuje 2 x týdně seznam nákupu dle 
požadavků klientů – nákup je pak donášen jednotlivým klientům do domova a rozdán 
ošetřovatelským personálem  
 
Kadeřník, pedikúra  - 1 x za měsíc navštěvuje domov kadeřník a pedikér 
 
 
Duchovní služby – 1 x týdně bohoslužby Římskokatolické církve 
