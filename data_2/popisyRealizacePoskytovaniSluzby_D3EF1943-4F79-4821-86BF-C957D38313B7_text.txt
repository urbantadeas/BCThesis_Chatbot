Popis realizace poskytování sociálních služeb 
 
 
Název poskytovatele 
Domovy seniorů BeneVita s.r.o. 
Druh služby 
Identifikátor 
Domov pro seniory 
- 
Forma služby 
Pobytová 
Název zařízení a místo 
poskytování
Domov seniorů BeneVita Ivančice 
Na Úvoze 1751/3, Ivančice 664 91 
 
 
Cílová skupina + kapacita služby  
Cílovou skupinou jsou žadatelé, kteří dosáhli 50let věku, jejichž potřeba sociální a zdravotní podpory je 
taková, že jim neumožňuje pobyt v domácím prostředí.  
Posláním Domova pro seniory je odborně poskytovat pomoc, podporu a péči lidem se sníženou 
soběstačností zejména z důvodu věku, vytvořit jim důstojné prostředí s důrazem na individuální potřeby, 
kvalitu a úctu. 
Kapacita služby je 9 lůžek.  
 
 
Jednání se zájemcem o službu, vstup uživatele do služby 
Informace pro zájemce o sociální službu jsou poskytovány prostřednictvím webových stránek, 
informačních letáků a přímo u poskytovatele sociální služby. 
Při jednání se zájemcem o službu jsou poskytnuty veškeré informace srozumitelnou formou tak, aby se 
zájemce mohl rozhodnout, zda službu opravdu chce a vždy je dán zájemci dostatečný prostor ke kladení 
otázek. 
Za Domov jedná:  
­ 
ředitel Domova 
­ 
sociální pracovník  
Zájemce jedná sám nebo s: 
­ 
rodinným příslušníkem nebo blízkou osobou se souhlasem zájemce 
­ 
opatrovníkem v případě omezení svéprávnosti zájemce 
 
Postup jednání se zájemcem o službu: 
 
Se zájemcem sociální pracovník/ředitel Domova dojedná schůzku.  
 
Během setkání jsou předány informace o službě: 
­ 
rozsah poskytovaných služeb,  
­ 
způsob poskytování služeb,  
­ 
výše úhrady za poskytnuté služby,  
­ 
podmínky smlouvy o poskytování služeb,  
­ 
postup při nedodržování dohodnutých podmínek,  
­ 
podmínky pro ukončení služeb,  
­ 
způsob vyřizování stížností,  
­ 
zájemce je seznámen se základním posláním, cíli organizace. 
 
Je zprostředkována prohlídka Domova, popřípadě ukázka fotografií Domova. 
 
Pokud poskytovaná služba zájemci vyhovuje jsou mu předány písemné a ústní informace. 
Sociální pracovnice zjišťuje cíle, potřeby, aktuální schopnosti, očekávání a nepříznivou sociální 
situaci zájemce. 
 
Po vyplnění žádosti se stává ze zájemce žadatel o službu.  

Nejpozději v den zahájení poskytování sociální služby je se žadatelem uzavřena smlouva o 
poskytování sociálních služeb (uzavírána písemně) a stává se klientem. Před podpisem smlouvy 
je znovu vysvětlen obsah smlouvy a dalších dokumentů ze strany sociální pracovnice. 
 
Dále jsou sestaveny cíle klienta a jakým způsobem bude poskytovaná služba dohodnuté cíle 
naplňovat. 

Klient je během přijetí do Domova seznámen s vrchní sestrou a klíčovým pracovníkem. 
 
 
Podrobný popis realizace služby  
 
Služba domova se zvláštním režimem je poskytována v nepřetržitém režimu.  
 
Klientovi je poskytována sociální péče v rozsahu všech základních činností dle zákona č. 
108/2006 Sb.:   
­ 
ubytování  
Pokoje klientů jsou vybaveny elektrickým polohovatelným lůžkem s matrací, nočním 
stolkem, židlí, stolem, komodou a šatní skříní. V pokojích je bezbariérová koupelna 
opatřena madly. Pokoje jsou osvětleny přirozeným zdrojem a zdroji umělého světla. 
Každý klient je vybaven signalizačním zařízením pro přivolání ošetřujícího personálu v 
případě potřeby. 
­ 
stravování  
Na základě jídelního lístku a poskytuje se v souladu se zásadami racionální výživy. Stara 
se připravuje ve vlastní kuchyni. Po celý den je k dispozici dostatečné množství tekutin. 
­ 
pomoc při zvládání běžných úkonů péče o vlastní osobu 
­ 
pomoc při osobní hygieně nebo poskytnutí podmínek pro osobní hygienu 
­ 
zprostředkování kontaktu se společenským prostředím 
­ 
sociálně terapeutické činnosti,  
­ 
aktivizační činnosti 
­ 
pomoc při uplatňování práv, oprávněných zájmů a při obstarávání osobních záležitostí.  
 
 
Úkony přímé péče jsou zajištěny pracovníky v sociální službách, kteří jsou odborně způsobilí dle 
zákona č. 108/2006 Sb. 
 
Zdravotní a ošetřovatelská péče – klientům je poskytována 24hodinová péče zdravotních sester. 
Domov navštěvuje praktický lékař a lékař z oboru psychiatrie. Lékaři zajišťují také telefonické 
konzultace.
 
 
Metody práce 
Služba pro klienty je poskytovaná na základě zpracovaných metodik Domova.  
S klientem se pracuje dle individuálně sestaveného plánu péče. Plánování vychází z osobních cílů a 
přání klienta, je postaveno na jeho možnostech a potřebách. Klient sám určuje rozsah služeb dle svých 
potřeb a zájmů.  
Klíčový pracovník je koordinátorem nastavených potřeb a přání klienta, předává informace dalšímu 
pečujícímu personálu, dohlíží na plnění cílů a přání klienta, tvoří individuální plán a zodpovídá za jeho 
vyhodnocování. 
V Domově jsou klientům zprostředkovány terapeutické činnosti, které mají pozitivní vliv na paměť, 
jemnou a hrubou motoriku, smyslové vnímání, sociální vztahy a na udržení kvality života.  
 
Trénink paměti  
Trénink paměti je velmi důležitou částí našich programů. Funkce mozku se zhoršují s věkem, a 
proto je potřeba tyto funkce posilovat, stimulovat a trénovat. Zaměřujeme se na cvičení paměti, 
postřehu, pozornosti, rozvíjení nových poznatků a upevňování vědomostí již získaných.  
K aktivizaci paměti jsou využívány slovní hry, pracovní listy, křížovky, rébusy, doplňovačky, 
senzorická stimulace apod.   
 
Muzikoterapie 
Hudba, slova písní, říkadla zůstávají v dlouhodobé paměti nejdéle. Při muzikoterapii využíváme 
technik jak pasivních (slouží k relaxaci, uvolnění, vyvolání vzpomínek), tak i aktivních. Při 
aktivních technikách je klient přímo zapojen, využívá jednoduchých hudebních nástrojů, dělá 
rytmické cviky, zpívá.  
Muzikoterapie zmírňuje úzkosti, prožívání bolesti a strachu, pomáhá v komunikaci, rozvíjení 
pozitivních emocí a zlepšuje psychický stav klienta.   
 
Reminiscenční terapie – „vzpomínková terapie“ 
Cílem této terapie je vyvolat příjemné vzpomínky, které jsou pro klienta hodnotné a důležité. 
Vzpomínky, návyky a vědomosti jsou uchovávány v dlouhodobé paměti, a proto je tato terapie 
často využívána u osob s demencí, kdy dochází k udržení těchto vzpomínek. Vzpomínková 
terapie navozuje kladné emoce, uvědomění svého já, zmírňuje negativní pocity a prožívání.  
Prostředkem jsou reminiscenční kufříky nebo krabice (s fotografiemi, drobnými významnými 
předměty), ale i místnosti nebo část místnosti (s obrazy, hudbou, sledování filmu pro pamětníky, 
dobovým nábytkem). 
 
 
Vyřizování stížností 
Stížnosti jsou chápány jako výkon práva klienta a jako důležitý zdroj informací o poskytované službě a 
možnostech, jak poskytovanou službu zlepšit.  
V každém patře Domova je umístěna schránka na dotazy, připomínky, náměty, pochvaly, přání a 
stížnosti. Schránku vybírá sociální pracovník nebo jím pověřený pracovník. Schránka je vybírána vždy 1x 
za 14 dní. 
 
Stížnost na kvalitu nebo povahu služeb může podat klient, osoba pověřená klientem, rodinný 
příslušník či jiná blízká osoba nebo jakákoliv jiná osoba, která se domnívá, že je důvod ke 
stížnosti.  
 
Stížnost lze podat ústně, písemně, telefonicky, nebo emailem. Stížnost může být podána i 
anonymně. 
 
Pravidla pro podávání stížností a kontakty, kde je možno si stěžovat visí u každé schránky. 
 
Lhůta pro vyřízení stížnosti je s přihlédnutím k závažnosti maximálně 30 dní.  
 
Odpověď na anonymní stížnost je vyvěšena na informační nástěnce po dobu 30 dnů.  
 
 
V případě, že stěžovatel nesouhlasí se způsobem vyřízení stížnosti, může se obrátit na osoby 
nebo orgány kompetentní k vyřízení stížnosti:   
­ 
Ředitel Domova Ivančice  
 
Pokud stěžovatel není spokojen s vyřízením své stížnosti v rámci Domova, může se odvolat: 
­ 
Regionální ředitel Domovů BeneVita s.r.o.  
­ 
Ředitel Domovů BeneVita s.r.o. 
 
Pokud stěžovatel není spokojen s vyřízením své stížnosti v rámci Domovů BeneVita, může se 
odvolat:  
­ 
Magistrát Hlavního města Prahy, Charvátova 145, 110 00 Praha 1, Nové město, 
podatelna@praha.eu;  
­ 
Ministerstvo práce a sociálních věcí ČR, Na Poříčním právu 1, 128 01 Praha, e-mail: 
posta@mpsv.cz;  
­ 
Veřejný ochránce práv, Údolní 39, 602 00 Brno, e-mail: podatelna@ochrance.cz; 
­ 
Český helsinský výbor, Štefanikova 21, 150 00 Praha 5, e-mail: 
socialnisluzby@helcom.cz.    
 
 
Ukončení služby 
K ukončení poskytování služby může dojít: 
­ 
písemnou výpovědí uzavřené smlouvy 
­ 
dohodou 
­ 
úmrtím klienta 
Poskytovatel je oprávněn vypovědět smluvní vztah: 
­ 
Nedodržuje-li klient své povinnosti vyplývající ze smlouvy o poskytování sociálních služeb a 
vnitřních předpisů 
Výpovědní lhůta činí jeden měsíc a začíná běžet prvním dnem kalendářního měsíce následujícího po 
kalendářním měsíci, v němž byla tato výpověď doručena. 
 
 
Úhrady za služby 
Výše úhrady vyplývá z ustanovení vyhlášky č. 505/2006 Sb., v platném znění. Celkovou částku za 
úhradu služby vysvětlí klientovi sociální pracovník.  
Úhrady jsou na základě faktury hrazeny klientem bezhotovostním převodem na účet poskytovatele do 
dne splatnosti.  
Klient je dále povinen zaplatit za poskytování péče za kalendářní měsíc částku ve výši přiznaného 
příspěvku na péči podle § 73, odst. 4, písm. a) zákona o sociálních službách. Příspěvek na péči v celé 
přiznané výši náleží poskytovateli ode dne, kdy vznikl klientovi nárok na jeho výplatu a byly mu již 
poskytovány sociální služby poskytovatelem. 
 
 
 
Další doplňující informace 
Jsou přijímáni klienti ze všech krajů České republiky.  
 
 
Fakultativní služby (jsou-li poskytovány) 
Nejsou poskytovány.  
 
Prostory, materiální a technické vybavení 
Domov Ivančice je umístěn ve čtyřpatrové budově, která je kompletně bezbariérová. Klienti jsou 
ubytováni v jedno-dvojlůžkovém pokoji, ke kterému patří sociální zázemí se sprchou a záchodem.  
 
Pokoje klientů jsou vybaveny elektrickým polohovatelným lůžkem s matrací, nočním stolkem, 
židlí, stůl, komodou a šatní skříní. V pokojích je bezbariérová koupelna opatřena madly – na zemi 
PVC, na zdech obkladačky. Pokoje jsou osvětleny přirozeným zdrojem (okna) a zdroji umělého 
světla (stropní světlo).  
 
Každý klient při příchodu obdrží signalizační zařízení, k přivolání personálu.  
 
Dále se v objektu nalézá:  
­ 
Hlavní společenská místnost/Jídelna 
­ 
Společenské místnosti 
­ 
Kuchyně 
­ 
Sklady 
­ 
Šatny 
­ 
Kanceláře 
­ 
Denní místnosti 
­ 
WC Personál 
­ 
Recepce + lobby 
­ 
Wc Muži + Invalidé 
­ 
Wc Ženy + Invalidé 
­ 
Úklidové místnosti 
­ 
Technické místnosti 
­ 
Sesterny  
­ 
Centrální koupelny 
­ 
Prádelna 
 
 
Ve vnitřních prostorách je zakázáno kouření. Kuřáci mohou kouřit na vymezeném místě.  
 
 
 
 
 
 
 
 
Dne: 22.4.2024 
 
Zpracoval: Jiří Dušek 
 
 
 
 
 
 
