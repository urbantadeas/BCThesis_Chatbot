 
 
 
 Popis realizace poskytovaných sociálních služeb  
v Domově pokojného stáří Naší Paní 
 
 
Posláním zařízení – Domova pokojného stáří Klatovy je poskytnout 
potřebnou péči, ubytování a umožnit seniorům, kteří nemohou nadále 
zůstávat ve svém domácím prostředí, vést plnohodnotný a aktivní život 
včetně důstojného závěru života, a to v prostředí co nejvíce připomínající  
jejich domov bez nutnosti se stěhovat v případě ztráty sebeobsluhy.  
 
Domov pokojného stáří je zařízení s celoročním nepřetržitým provozem a je 
určen pro seniory starší 60 let, kteří pro trvalou změnu svého zdravotního 
stavu, a s tím spojené snížení soběstačnosti potřebují komplexní péči, která 
nemůže být zajištěna v domácím prostředí. 
 
Při nástupu je podepsána Smlouva o poskytování sociálních služeb.  
 
Domov pokojného stáří se nachází v Klatovech v blízkosti historického centra 
ve Václavské ulici č.p. 12. Jedná se o dvě propojené dvoupatrové budovy      
s půdní vestavbou. Budova je bezbariérová, zajištěná lůžkovým výtahem. Na 
objekt navazuje rozlehlá zahrada, která je využívána uživateli k relaxaci         
a odpočinku. 
 
Cílem našeho zařízení je poskytnout: 
 
− ubytování v prostředí příjemném pro uživatele  
Ubytování je poskytováno na 5-ti jednolůžkových a 11-ti dvoulůžkových 
pokojích s vybavením Domova (nábytek se snadno omyvatelnými povrchy). 
Součástí pokoje je předsíňka, WC, sprchový kout, umyvadlo. Vybavení 
pokoje je možné doplnit vlastními drobnými předměty jako jsou obrázky, 
květiny. Po dohodě lze vybavit pokoj i vlastním drobným nábytkem, TV, 
rádiem atd. Je zde přímý přístup do zahrady (klidné posezení, možnost 
bezpečných vycházek). V domově jsou zajištěny komplexní služby (úklid, 
praní, žehlení).  
 
 
− stravu – možnost zajištění dietní stravy 
Oblastní charita Klatovy 
Domov pokojného stáří Klatovy 
Václavská 12, 339 01 Klatovy  
tel: 376 340 111 
Strava je podávána 5x denně (snídaně, svačina, oběd, svačina, večeře). 
Uživatelé se stravují na pokojích nebo kuchyňkách domova. 
 
− kvalitní nabídku aktivního využití volného času 
Uživatelé mají možnost se pravidelně účastnit arteterapie, muzikoterapie, 
cvičení, aktivizace paměti atd. Součástí Domova pokojného stáří je také 
bezplatná knihovna. 
 
− uspokojení duchovních potřeb věřících uživatelů  
V zařízení je jednou týdně sloužena mše svatá. Na požádání se věnují 
duchovní uživatelům také individuálně. 
 
− zajištění kvalitní ošetřovatelské a zdravotní péče 
Poskytujeme ošetřovatelskou péči s ohledem na skutečnou individuální 
potřebu uživatele. Do zařízení dochází pravidelně praktický lékař a specialisté 
(diabetolog, neurolog, psychiatr). 
 
− podporu pří zapojení do společenského života (výlety, koncerty) 
Koncerty ZUŠ, vystoupení MŠ, Klubu seniorů, posezení u kávy, akce             
s dobrovolníky. Návštěvy výstav, akcí pořádaných MKS a jinými 
organizacemi. 
 
− zprostředkování kontaktu se společenským prostředím  
Pomoc a podpora k využívání veřejně dostupných služeb. 
  
 
− pomoc při uplatňování práv, oprávněných zájmů při obstarávání 
osobních záležitostí 
Služby jsou zaměřeny na svobodný rozvoj denních a kulturních aktivit 
uživatelů. Respektujeme svobodnou vůli a lidská práva svých uživatelů.  
 
− udržení vztahů s rodinou a přáteli  
 
Návštěvní hodiny bez omezení, neomezená možnost opustit domov, akce 
pořádané v domově jsou volně přístupné rodinným příslušníkům a přátelům. 
 
− individuální přístup  
Individuální plánování. 
 
 
 
 
 
V Klatovech dne 1. 3. 2020 
  
