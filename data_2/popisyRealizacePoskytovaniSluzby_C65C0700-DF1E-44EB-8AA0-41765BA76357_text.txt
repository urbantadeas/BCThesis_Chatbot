Popis realizace poskytování sociálních služeb 
v soukromém Domově pro seniory v Řasnici 
 
Název poskytované sociální služby: SENIORRESIDENZ (dále jen SR) 
Domov pro seniory v Řasnici 
Sídlo: Hoslovice 71, 387 19 Čestice 
Místo poskytování služby: Řasnice 1, 384 43 Strážný 
IČ: 69559732 
Telefon: 777 004 174 
E-mail: sporkova@email.cz, seniorresidenz.m-m@seznam.cz 
 
 
Technické a materiální zabezpečení realizace poskytování 
sociální služby 
Sociální služba je poskytovaná v objektu zděné výstavby, skládající se z hlavní třípodlažní 
budovy a dvou přístavků.  
Přístup do objektu je bezbariérový, i v celém objektu je možné se po podlažích pohybovat na 
invalidním vozíku. Pohyb mezi podlažími je možný pomocí jednolůžkového osobního výtahu, 
který splňuje podmínky bezbariérovosti. Veškeré pokoje klientů jsou přizpůsobené pro klienty 
na invalidním vozíku. 
Objekt je napojen na vlastní studnu a čističku odpadních vod. Ohřev užitkové vody a vytápění 
je realizováno plynovým kotlem. 
 
 
Dispozice provozních a ubytovacích prostor 
 
V 1. n. p. objektu jsou umístěny 
• 
koupelna pro klienty, kteří potřebují dopomoc ošetřovatelského personálu, zejména 
• 
bezbariérový sprchový kout 
• 
jídelna 
• 
kuchyně 
• 
toalety 
• 
pedikúra – služba cizího subjektu 
• 
manikúra – služba cizího subjektu 
• 
masáže – služba cizího subjektu 
• 
kuřárna 
• 
vlastní prádelna (2 pračky na 5 kg prádla), sušárna a sklad čistého prádla 
• 
žehlírna (parní žehlič) 
• 
ordinace pro lékaře - služba cizího subjektu 
• 
společenská místnost s klubovnou - sociální část (televize + aktivity + společenské 
akce)  
• 
odpočinkový salonek 
• 
kancelářské prostory 
 
 
 
 
V 2. n. p. objektu jsou umístěny 
• 
bezbariérové pokoje – 8 x dvoulůžkový, 7 x jednolůžkový, 3 x apartmán 
• 
sesterna 
• 
bezbariérové WC 
• 
centrální koupelna pro klienty 
 
V 3. n.p. objektu jsou umístěny 
• 
patro nebude využíváno pro klienty SR 
• 
pokoje pro příležitostné návštěvy klientů 
 
Pro provozní potřeby SR a pro potřeby klientů je k dispozici osobní auto. 
 
 
Realizace poskytování sociální služby 
 
I. Poslání a cíle SR 
Posláním SR pro seniory v Řasnici je poskytování sociálních služeb pro seniory a seniorské 
partnerské páry, kteří vzhledem ke svému stáří a zdravotnímu stavu nemohou žít ve svém 
přirozeném prostředí. Domov jim umožňuje prožít důstojné a aktivní stáří v domově domácího 
typu (jednolůžkové domácnosti s vlastním sociálním zařízením) a to formou poskytování 
komplexních 24 hodinových služeb. 
Cílem SR je zajistit klientům kvalifikovanou sociální, ošetřovatelskou a zdravotní péči v 
souladu s jejich individuálními potřebami. Dále zajistit klientům pomoc podle jejich přání a 
osobních cílů, podporou, radou či provedením pečovatelské a ošetřovatelské činnosti. 
Snažíme se klienta motivovat a podporovat k co možná nejdelší soběstačnosti při zvládání 
každodenních životních potřeb a cílů. 
Spolupracujeme s rodinnými příslušníky, posilujeme sociální rodinné vazby, podporujeme 
začleňování klientů mezi vrstevníky. 
 
II. Klienti – cílová skupina 
Naše služba je určena dospělým osobám od 60 let a dále seniorům od 65 let věku, zaměřujeme 
se především na zahraniční klientelu, využíváme sousedství se SRN. Jedná se o osoby, jejichž 
stav odpovídá zejména těžké nebo úplné závislosti na pomoci jiné fyzické osoby při zajištění 
péče o vlastní osobu a při zajištění soběstačnosti, vymezené zákonem č. 108/2006 Sb., o 
sociálních službách, ve znění pozdějších předpisů. 
 
Věková struktura cílové skupiny: 
- dospělí od 60 let 
- mladší senioři (65 – 80 let) 
- starší senioři (nad 80 let) 
 
Naše služba není určena žadatelům: 
- osobám, jejichž zdravotní stav vyžaduje léčení a trvalé odborné ošetřování v lůžkovém 
zdravotnickém zařízení 
- osobám s aktivní formou tuberkulózy či jinými infekčními a parazitárními chorobami, při 
kterých nemocný může být zdrojem onemocnění 
- chronickým alkoholikům, toxikomanům (pokud nedošlo k likvidaci návyku) 
- osobám s psychiatrickým onemocněním vyžadující zvláštní režim, rovněž osobám s 
psychózou a psychickou poruchou, při níž mohou ohrozit sami sebe i druhé, respektive jejich 
chování znemožňuje klidné soužití 
- osobám nepřizpůsobeným, kdy jejich sociální chování znemožňuje klidné soužití v kolektivu 
a odporuje dobrým mravům 
 
III. Vlastní zajištění realizovaných služeb 
Kapacita Domova: 27 klientů 
SR ze zákona č. 108/2006 Sb., dle § 49 poskytuje tyto základní činnosti: 
- poskytnutí ubytování 
- poskytnutí stravy 
- pomoc při osobní hygieně nebo poskytnutí podmínek pro osobní hygienu 
- pomoc při zvládání běžných úkonů péče o vlastní osobu 
- zprostředkování kontaktu se společenským prostředím 
- sociálně terapeutické činnosti 
- aktivizační činnosti 
- pomoc při uplatňování práv, oprávněných zájmů a při obstarávání osobních záležitostí 
 
1) Poskytnutí ubytování 
Klienti jsou ubytováni v 7 jednolůžkových pokojích a v 8 dvoulůžkových pokojích s vlastním 
sociálním zařízením. Popř. ve 3 apartmánech.  
Vybavení pokojů – lůžko, noční stolek, šatní a policová skříň, jídelní stůl, židle, stropní světla, 
lampička. 
Umožňujeme klientům vybavení vlastním bezpečným drobným nábytkem a doplňky. 
Sociální zařízení je tvořeno sprchou a toaletou. Sociální zařízení i přístup do sociálního zařízení 
je ve všech pokojích bezbariérový. 
Součástí služby ubytování je úklid, praní, žehlení a drobné opravy prádla, energie, vybavení 
pokojů. 
 
Zajištění praní prádla: prádlo se pere ve vlastní prádelně. 
• 
vlastní prádelna (2 pračky na 5 kg prádla) 
• 
sušárna  
• 
žehlírna + sklad čistého prádla 
 
Zajištění úklidu pokojů a společných prostor 
• 
prostřednictvím pomocného personálu 
• 
způsob a frekvence úklidu je popsán v provozním řádu 
• 
pomocný personál má k dispozici úklidový vozík 
• 
odpad je tříděn personálem v přízemí budovy 
• 
odvoz odpadu (komunální) je zajištěn smluvně s obcí Strážný, nebezpečný odpad 
odváží firma Rumpold, Tábor 
 
2) Poskytnutí stravy 
Strava je vařena v naší kuchyni, případně uchovávána v odpovídající teplotě v nerezových 
termoportech ve výdejně. Dále jsou k dispozici ohřívače porcelánového nádobí, velká 
chladnička, servírovací vozík, myčky nádobí. 
Zajišťujeme celodenní stravu a celodenní pitný režim, klienti mají nápoje k dispozici na svých 
pokojích v termoláhvích, dále při obědě. Strava je podávána v jídelně, v případě nemoci klienta 
je jídlo podáváno ošetřovatelským personálem na pokoji. 
 
3) Pomoc při zvládání běžných úkonů péče o vlastní osobu 
V SR je poskytována komplexní ošetřovatelská 24 hodinová péče. 
Pomoc zajišťují pracovníci v sociálních službách a zdravotní sestry v nepřetržitém provozu. 
Jedná se zejména o dopomoc při oblékání, svlékání, aktivním pohybu, pomoc při přesunu na 
lůžko a vozík, pomoc při podávání jídla a pití, hygienická péče, vše podle individuálních 
možností a schopností klientů. 
Kontakt s ošetřujícím personálem je zajištěn signalizací a místním rozhlasem. 
 
4) Pomoc při osobní hygieně, poskytnutí podmínek pro osobní hygienu 
Ke koupání klientů, kteří potřebují bezbariérový přístup, slouží koupelna s bezbariérovým 
sprchovým koutem se zabudovaným sedátkem. 
Ostatní klienti se koupou ve vlastním sociálním zařízení, kde jim v případě potřeby poskytují 
podporu pracovníci v sociálních službách. 
 
5) Zprostředkování kontaktu se společenským okolím 
K podpoře a využívání běžně dostupných služeb (pokud nejsou součástí SR) jsou nápomocni 
všichni pracovníci. Do aktivit, směřujících k upevňování vztahu s rodinou, spolupráci s rodinou 
a další sociální začleňování do společnosti jsou zapojeni všichni pracovníci v přímé péči a 
ředitelka.  
Klienti mají možnost s doprovodem navštívit obchod a dále klientům zprostředkujeme návštěvu 
maséra, kadeřnice, pedikérky a manikérky. 
 
6) Sociálně terapeutické činnosti 
Do socioterapeutické činnosti, stejně tak do rozvoje či udržení osobních a sociálních 
dovedností, je zapojen sociální pracovník, pracovníci v sociálních službách – externí. 
Klienti se v rámci svých možností a v souladu s cílem udržení soběstačnosti zapojují pod 
dohledem ošetřujícího personálu do sebeobslužných činností (např. osobní hygiena, úklid v 
osobních věcech, zalévání květin, úklid lůžka, úklid pokoje). Aktivizátorka s klienty procvičuje 
jemnou motoriku, provádí cvičení na lůžku, doprovází při zooterapii, provází klienty při 
venkovním pobytu, posiluje schopnost chůze samostatně i s chodítkem. 
Dále zprostředkujeme klientům duchovní služby evangelické i katolické – externí. 
 
7) Aktivizační činnosti 
Do této činnosti jsou zapojeni všichni pracovníci. 
V případě potřeby se na pomocných a organizačních činnostech podílí všichni zaměstnanci. 
-  k dispozici je společenská hala 
- individuální cvičení s rehabilitačními pomůckami (gumy, overbaly, míčky, cvičení na posteli 
aj.) 
Ve společenském sále (jídelně) a na hale se klienti schází na společenská setkání při čaji, k 
poslechu hudby, kulturním akcím, výtvarné činnosti, duchovnímu posezení, plánují svou další 
činnost apod. 
Při pořádání kulturních, společenských a poznávacích akcí pro klienty spolupracujeme 
s Oblastní charitou Vimperk. Tato spolupráce umožňuje na pořádaných akcích setkávání 
seniorů z města a našich seniorů, a tím i navazování nových kontaktů mezi seniory. 
Klienti se mohou v rámci svých možností podílet na úklidu a udržování pořádku ve svém 
pokoji, starat se o květiny, venkovní skalku a trávník. 
 
8) Pomoc při uplatňování práv, oprávněných zájmů a při obstarávání osobních 
záležitostí 
Podle individuálních požadavků klientů je do zajišťování výše uvedených služeb zapojen 
sociální pracovník, klíčoví pracovníci, aktivizátoři. Klientům pomůžeme například se změnou 
občanského průkazu, změnou trvalého bydliště, vyřídíme příspěvek na péči, pomůžeme s 
oprávněným zvýšením důchodu, pomůžeme se zprostředkováním institucí a odborníků apod. 
Klientovi zprostředkujeme dostupné služby (př. kadeřník, pedikúra, manikúra, masér, …), o 
které bude mít zájem. 
 
9) Poskytování zdravotní péče  
– zdravotní péče je poskytována v sesterně, v případě indispozice klienta na pokoji 
Používané zdravotnické přístroje jsou každý rok kontrolovány revizním technikem a opatřeny 
atestem (tonometry, glukometry). 
Zdravotní a rehabilitační péči poskytuje personál, který má odbornou způsobilost k výkonu 
zdravotnického povolání bez odborného dohledu. 
Do SR dochází praktický lékař jedenkrát týdně v pravidelné ordinační hodiny, dále pak podle 
potřeby a výzvy ošetřovatelského personálu.  
Ordinace praktického lékaře probíhá v ordinaci na 1. podlaží, v případě nemoci klienta v jeho 
pokoji. Sesterna je vybavena základním ošetřovatelským vybavením (glukometry, tonometry, 
osobní váha, zdravotnický spotřební materiál apod.), chladničkou na masti, vakcíny a léky, 
které mají být uloženy v chladu. 
Diabetolog poskytuje v SR dle potřeby klientů konzultace. 
 
10) Klient má právo si stěžovat 
Písemné stížnosti lze podávat přímo ředitelce kterýkoliv pracovní den od 8.00 do 14.00 nebo 
lze zaslat poštou. 
Ústní stížnosti se podávají do zápisu. Zápis může provést ředitel (zástupce ředitele) popř. 
sociální pracovník. 
Stížnosti jsou pro SR zdrojem cenných informací, které nám pomáhají při zvyšování kvality 
poskytovaných sociálních služeb. 
 
11) Podmínky ukončení poskytování sociální služby 
Podmínky ukončení služby ze strany poskytovatele jsou uvedeny ve Smlouvě o poskytování 
sociálních služeb.  
Výpovědní důvody a výpovědní lhůty 
Klient může smlouvu vypovědět bez udání důvodu a to písemně s uvedením data ukončení 
čerpání služeb. Výpovědní lhůta pro písemnou výpověď klienta činí 30 dní, nedohodnou-li se 
strany jinak. 
Domov může smlouvu vypovědět pouze z těchto důvodů: 
- jestliže klient hrubě porušuje své povinnosti vyplývající ze smlouvy či domácího řádu 
- pokud podle vyjádření ošetřujícího lékaře není domov schopen zabezpečit odpovídající 
kvalitní a bezpečnou ošetřovatelskou péči vzhledem k diagnóze klienta 
Výpovědní lhůta pro výpověď danou SR z důvodů uvedených výše činí 30 dní a počíná běžet 
prvním dnem kalendářního měsíce následujícího po kalendářním měsíci, v němž byla tato 
výpověď klientovi doručena. 
 
Účinnost od 8. 11. 2016 
 
V Řasnici dne 8. 11. 2016 
 
 
 
 
 
Marie Sporková 
      ředitelka Seniorresidenz 
