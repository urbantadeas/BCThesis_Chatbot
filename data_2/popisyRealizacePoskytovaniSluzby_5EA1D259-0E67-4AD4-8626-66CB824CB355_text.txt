Popis realizace služby: Domov pro seniory, platnost dokumentu od 1. 6. 2024 
 
Název: DOMOV SV. ALŽBĚTY (dále Domov) identifikátor 2067359 
Provozovatel: Diecézní charita Plzeň, Hlavanova 16, 326 00 Plzeň, IČO: 49774034 
Adresa zařízení: Hlavanova 15 a 17, 326 00 Plzeň 
Číslo telefonu do Domova: 379 209 311, vedoucí Domova, sociální pracovník: 379 209 314, 731 433 004 
E-mail: dpsalzbeta@dchp.charita.cz  
 
Provoz: nepřetržitý 
 
Prostředí a podmínky služby: Dům v Hlavanově ul. č. 15 je dvoupodlažní, vybavený schodišťovým křeslem a 
poskytuje službu v pěti bytových jednotkách  1+1. V přízemí domu se nachází obývací pokoj a kuchyně 
v retro stylu.  
Druhá budova s číslem popisným 17 byla otevřena v červenci 2004. Dům má 5 pater, je bezbariérový, 
vybavený evakuačním výtahem. V suterénu je prádelna se sušárnou, sklady, šatna personálu se sociálním 
zařízením. V přízemí je služební místnost se sociálním zázemím, sklad, společenská místnost, přípravna jídel, 
sociální zázemí pro klienty a návštěvy. V 1. – 5. patře jsou bezbariérové pokoje, celkem v těchto 5 podlaží je 
projektováno 10 bytů, z toho 5x dvougarsoniéra se společným sociálním zázemím a 5x garsoniéra s vlastním 
sociálním zázemím.  
Obě budovy Domova jsou vzájemně propojeny průchozí chodbičkou v přízemí. Hlavní vhod je v č. p. 17. 
Domov má pak ještě dvorek ve vnitrobloku s možností posezení pro klienty. Předností Domova je velmi 
dobrý dosah MHD a umístění Domova téměř v centru města Plzně.  
 
Kapacita: 27 lůžek (9x2lůžkové, 9x1lůžkové) + 1x jednolůžkový byt navíc, který je určen pro osobu 
zasaženou povodní 2002.  
 
Komu je služba určena?  
Cílovou skupinou jsou senioři od 65 let, kteří se ocitli v situaci, kdy již nemohou zůstat doma s pomocí druhé 
osoby nebo terénní služby, a to z důvodu ztráty soběstačnosti. Ta může být způsobena vysokým věkem, 
zdravotním stavem nebo osamělostí. 
 
Komu služba není určena:  
- 
lidem, kteří potřebují nepřetržitou zdravotnickou péči  
- 
lidem s akutním infekčním onemocněním  
- 
lidem, kteří by vzhledem ke svému zdravotnímu stavu narušovali kolektivní soužití 
- 
lidem, kteří dosáhli věku 65 let a nepotřebují pomoc druhé osoby v zajištění životních potřeb 
 
Cíle, kterých může klient pobytem v Domově dosáhnout: 
- 
zajištění důstojného závěru života včetně doprovázení 
- 
zajištění bezpečí a jistoty domácího prostředí 
- 
zajištění celodenní péče podle individuálních potřeb  
- 
zajištění prostředí pro setkávání s vrstevníky a s rodinou  
- 
zajištění aktivního společenského života 
 
Pokud máte zájem o náš Domov, co můžete udělat:  
- 
kontaktovat sociálního pracovníka služby, který rád podá více informací 
- 
kontaktovat telefonicky nebo emailem a domluvit si osobní setkání pro více podrobností  
- 
poslat písemně nebo elektronicky dopis, kde uvedete, že máte o službu zájem a připojíte svoje 
kontaktní údaje, po obdržení se Vám ozve sociální pracovník a domluví se s Vámi na dalším 
postupu, například rozhovor, sepsání písemné žádosti nebo smlouvy o službu.  
 
 
Úhrady za službu 
V souladu s ustanovením vyhlášky 505/2006 Sb., v platném znění jsou v Domově vybírány poplatky za 
ubytování a zajištění celodenního stravování, dále se vybírá příjem za poskytnutí péče, pokud klient má 
vyřízený nárok na příspěvek na péči.  
Aktuální Přehled úhrad služeb naleznete na oficiálních stránkách Domova – https://www.dchp.cz/jak-
pomahame/v-plzenskem-kraji/sluzby-pro-seniory/dokumenty-ke-stazeni/. 
 
 
Průběh služby – metody práce 
S klientem je uzavírána smlouva o poskytování sociální služby v Domově, kdy na základě zjištěných potřeb, 
přání a očekávání klienta se společně dohodneme na způsobu zajištění péče, naplnění osobních cílů 
prostřednictvím pracovníků a případně i rodiny. Sociální pracovník s Vámi sestaví individuální plán, kde se 
společně dohodnete, jak bude služba a pobyt v Domově vypadat. Klíčový pracovník Domova, který se Vám 
bude nejvíce věnovat, bude pak individuální plán pravidelně aktualizovat. 
 
Naše nabídka péče zahrnuje například pomoc při sebeobsluze v osobní hygieně a oblékání, pomoc při 
pohybu klienta, při přípravě a podání stravy. Dále nabízíme zprostředkování kontaktu se společenským 
prostředím – výlety do okolí, návštěvy cukrárny, kavárny, besedy apod.  
Sociálně terapeutické činnosti a aktivizační činnosti pro klienty – společné cvičení, společné vyrábění, 
zpívání, procvičování paměti a dále pomoc při uplatňování práv a oprávněných zájmů klienta – komunikace 
s úřady apod.  
Duchovní a psychická podpora je našim klientům poskytována a nabízena dle zájmu a potřeby, kromě toho 
se každý týden koná pro zájemce mše sv. přímo v Domově a návštěva duchovních je pravidelně 1x za 14 
dnů. 
 
Zdravotní péče je zajištěna zdravotnickým personálem, který má odbornou způsobilost k výkonu 
zdravotnického povolání.  
 
Ve vztahu ke klientům je plně respektována Listina lidských práv a svobod, je dodržován Etický kodex 
Charity a etické kodexy odborných pracovníků.  
 
Způsob vyřizování stížností:  
Klient je při přijetí do Domova seznámen s informacemi týkajícími se podávání a vyřizování stížností.  
Stížnost může být podána kterémukoliv pracovníkovi Domova a to formou ústní i písemnou, dále může být 
podána písemně a vložena do schránky na podněty a stížnosti, která je umístěna u vchodu Domova, kdy 
může být podána i anonymně. Klient si může pro podání stížnosti zvolit zástupce.  
 
Po přijetí stížnosti je nejprve proveden písemný zápis do knihy Stížnosti. Stížnosti je ihned předána 
vedoucímu Domova, případně jeho nadřízenému. Odpovědný pracovník k vyřízení stížnosti v první řadě 
zjistí skutečnosti související s obsahem stížnosti. Po zhodnocení stížnosti navrhne řešení, se kterým seznámí 
stěžovatele, v případě anonymní stížnosti je odpověď zveřejněna na nástěnce vedle schránky na stížnosti. 
Pokud jde o kvalitu nebo způsob poskytování služby, zjedná dále nápravu situace. Není-li klient spokojený 
s výsledným řešením stížnosti, je mu umožněno se obrátit na ředitele Diecézní charity Plzeň, na zřizovatele 
Domova – biskupa plzeňského. Dále se může klient obrátit na vedoucího sociálního odboru Magistrátu 
města Plzně (tel: 378 033 350) a Plzeňského kraje (tel: 377 195 164), případně na organizaci obhajující 
lidská práva a svobody – ombudsmana.  
 
Ukončení služby: 
Způsoby ukončení pobytu v Domově jsou písemně uvedeny v uzavřené smlouvě s klientem.  
Klient může pobyt ukončit bez udání důvodu a to písemně do rukou sociálního či vedoucího pracovníka. 
Výpovědní lhůta pak činí jeden kalendářní měsíc a počíná běžet prvního dne měsíce následujícího po dni 
doručení.  
 
Domov může smlouvu ukončit ze zákonných důvodů a to – pokud klient hrubě porušuje povinnosti 
vyplývající ze smlouvy (jedná se například o neplacení úhrady za službu, opakovaného porušení Domácího 
řádu), dále pokud zdravotní stav klienta vylučuje poskytování pobytové sociální služby a pokud klient 
vyžaduje péči, kterou Domov nemůže z personálních nebo technických důvodů zajistit.  
Výpovědní lhůta pak činí jeden kalendářní měsíc a počíná běžet prvního dne měsíce následujícího po dni 
doručení.  
