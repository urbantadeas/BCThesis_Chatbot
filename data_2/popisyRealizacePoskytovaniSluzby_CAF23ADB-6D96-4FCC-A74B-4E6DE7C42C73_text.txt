 
Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
Domov pro seniory Horní Stropnice 
Dobrá Voda 54, 374 01 Horní Stropnice 
e-mail: dps@domovstropnice.cz, č.tel. 602 527 746 
IČO: 00666254 
Druh služby 
domov pro seniory – pobytová služba 
 
 
1. Veřejný závazek 
a. Poslání  
Posláním Domova pro seniory Horní Stropnice je poskytovat pobytové služby seniorům a 
občanům, kteří vzhledem ke svému věku a zdravotnímu stavu nemohou žít ve svém 
přirozeném prostředí a péči o ně nelze zajistit členy jejich rodiny, či terénními nebo 
ambulantními sociálními službami. 
Služby, které zařízení poskytuje, jsou směrovány tak, aby: 
• uživatelům umožnily zachovat si v maximální možné míře svůj dosavadní způsob 
života, zachování vztahů k okolní společnosti, podporu v soběstačnosti a aktivizaci dle 
jejich individuálních potřeb, 
• uživatelům byla zachována jejich práva a lidská důstojnost, 
• potřebná péče a služby byly zajišťovány s ohledem na možnosti, přání a potřeby 
uživatelů. 
 
b. Cíle  
Cílem pobytové služby je zajistit pro uživatele adekvátní podporu tak, aby mohl udržet nebo 
zlepšit svoje dovednosti, sebedůvěru a možnosti svého zdravotního stavu potřebné k udržení 
nebo snížení míry závislosti pro život v běžném prostředí, zajišťovat základní potřeby a 
vytvářet takové prostředí a podmínky, aby senioři nešli do našeho zařízení svůj život dožít, 
ale mohli žít i nadále aktivním a běžným způsobem života a prožili důstojné a co nejklidnější 
stáří. 
 
c. Cílová skupina  
Domov pro seniory Horní Stropnice poskytuje sociální pobytové služby seniorům nad 60 let 
věku, kteří mají sníženou soběstačnost v základních životních dovednostech, a proto 
potřebují podporu a pomoc jiné fyzické osoby při zajišťování základních životních potřeb. 
 
d. Zásady poskytování sociální služby 
Zařízení při poskytování služby dbá na individuální přístup k uživatelům, usiluje o důstojný a 
spokojený život uživatelů, vytvoření co nejpřirozenějších podmínek a udržení kontaktu 
s přirozeným prostředím. 
2. Jednání se zájemcem o službu, vstup uživatele do služby, uzavření smlouvy 
Jednání se zájemcem o službu může probíhat několika způsoby např. telefonicky, e-mailem 
a osobně. Jestliže jde o osobní setkání, žadatele (zástupce žadatele) přivítáme a jednání 
vedeme v kanceláři sociální pracovnice nebo v kanceláři ředitele zařízení. Představíme 
žadateli naši sociální službu. Provedeme prohlídku zařízení – ubytovací prostory, jídelnu, 
společenské místnosti atd. Informujeme žadatele o všech činnostech, které jsou v rámci 
služby poskytovány. Předáváme informační leták, kde jsou uvedeny základní informace o 
poskytované službě. Informujeme o cílové skupině, o vnitřních pravidlech, o cenách za 
poskytovanou službu, o cenách fakultativních služeb, nabízíme možnost poskytnutí vzorové 
smlouvy, vnitřních pravidel zařízení, informujeme o způsobu podání žádosti a postupu při 
vyřizování žádosti. Vždy předáváme telefonní a e-mailový kontakt na sociální pracovnici, 
odkaz na webové stránky organizace.  
Při telefonickém a elektronickém kontaktu posíláme vyžádané informace a materiály 
písemně nebo elektronicky a informujeme o odkazu na webové stránky, kde si lze informace 
přečíst a stáhnout.   
Jestliže zjistíme, že žadateli naše služba nevyhovuje, poskytneme informace o ostatních 
možných službách a poskytovatelích v regionu.  
O poskytnutí sociální služby uzavře domov se žadatelem (zástupcem žadatele) smlouvu o 
poskytnutí sociální služby. Náležitosti smlouvy upravuje zákon č. 108/2006 Sb., o sociálních 
službách v platném znění. 
3. Popis služby 
a.    Naplnění základních činností ze zákona 
• poskytnutí ubytování, 
• poskytnutí stravy, 
• pomoc při zvládání běžných úkonů péče o vlastní osobu, 
• pomoc při osobní hygieně nebo poskytnutí podmínek pro osobní hygienu, 
• zprostředkování kontaktu se společenským prostředím, 
• sociálně terapeutické činnosti, 
• aktivizační činnosti, 
• pomoc při uplatňování práv, oprávněných zájmů a při obstarávání osobních 
záležitostí 
Zařízení poskytuje uživatelům na základě uzavřené písemné smlouvy tyto služby: 
1) ubytování, které zahrnuje: 
- praní, žehlení a mandlování prádla: prádlo je práno dodavatelskou firmou, v akutních 
případech je možné využít domácích praček v prádelně 
- praní a drobné opravy osobního prádla uživatelů 
- úklid pokojů, příslušenství a společných prostor je zajištěn vlastními zaměstnanci dle 
zpracovaného harmonogramu práce a je prováděn nejméně jedenkrát denně a 
v případě potřeby i častěji tak, aby nebylo narušováno soukromí uživatelů. 
2) celodenní stravování: 
- zajištěno ve vlastní kuchyni 
- poskytuje se v souladu se zásadami zdravé výživy s ohledem na věk a zdravotní stav 
(dietu) uživatele a je nedílnou součástí poskytovaných služeb. Vedle běžné stravy je 
zajištěna i strava dietní (šetřící, diabetická), 
- dle potřeby je forma dodané stravy před servírováním upravována (mletá, mixovaná) 
- strava se podává pětkrát denně dle daného časového rozvrhu a zahrnuje snídani, 
dopolední svačinu, oběd, odpolední svačinu a večeři, pro uživatele s diabetickou 
dietou je podávána druhá večeře. 
Mobilní uživatelé se stravují v hlavní jídelně nebo ve společenských místnostech, které se 
nachází přímo na patrech. Uživatelům, kteří jsou trvale nebo dočasně upoutáni na lůžko, 
nebo neschopni chůze do jídelny, je strava podávána přímo v pokoji. Je prováděna kontrola 
pitného režimu. 
 
3) pomoc při zvládání základní péče o vlastní osobu a osobní hygieně 
- pomoc při osobní hygieně, péči o vlasy, při použití WC, při oblékání a svlékání uživatelů, 
úpravě lůžka, polohování a vysazování, při vstávání a uléhání na lůžko, při podávání jídla 
a tekutin, při prostorové orientaci, při manipulaci s přístroji, pomůckami, prádlem apod., 
- tyto služby poskytují především pracovníci přímé obslužné péče s přihlédnutím 
k individuální potřebě uživatele. 
4) poskytování základního sociálního poradenství, pomoc při uplatňování práv, 
oprávněných zájmů a při obstarávání osobních záležitostí 
- tyto činnosti zajišťuje sociální pracovník, který dále řeší i individuální potřeby uživatelů, 
jedná se např. o pomoc se žádostmi o sociální dávky, pomoc při řešení finančních 
záležitostí, při vyjednávání s úřady, je v kontaktu s rodinou uživatele nebo osobami 
blízkými apod. 
5) aktivizační a sociálně terapeutické činnosti, nácvik dovedností pro zvládání péče o 
vlastní osobu 
- zařízení zajišťuje svým uživatelům podmínky pro jejich plnohodnotný společenský život 
s ohledem na jejich individuální potřeby a aktuální zdravotní stav, 
- vytváří podmínky pro jejich kulturní a zájmovou činnost, ať už přímo v domově pro seniory 
nebo mimo něj. 
V zařízení mají uživatelé možnost věnovat se volnočasovým aktivitám, kde se zábavnou 
formou věnují drobným ručním pracím, zábavným hrám, promítání filmů, sledování televize, 
k dispozici je též knihovna. Jsou zde pořádána různá kulturní vystoupení, výlety do okolí. Pro 
uživatele jsou pořádány pravidelně bohoslužby. V letních měsících je možnost využívat 
zahrady, které jsou součástí zařízení. 
6) zprostředkování kontaktu se společenským prostředím 
- podporujeme a pomáháme uživatelům při využívání běžně dostupných služeb a 
informačních zdrojů, 
- uživatelům je poskytována pomoc při obnovení nebo upevnění kontaktu s rodinou, pomoc 
a podpora při dalších aktivitách podporujících sociální začleňování osob. 
 
b. Finanční spoluúčast uživatele na službě 
Uživatel hradí náklady spojené s ubytováním a stravou ze svého příjmu (důchodu). Pokud 
jeho příjem nepostačuje na plnou úhradu, je tato snížena, dle zákona č.108/2006 Sb., kdy 
musí uživateli zůstat minimálně 15 % jeho příjmu pro jeho vlastní potřeby. V tomto případě je 
o tzv. spoluúčast požádána rodina uživatele, či obec, město, kde má uživatel hlášený trvalý 
pobyt. Poskytnutou péči hradí uživatel z příspěvku na péči ve výši, která je mu přiznána 
úřadem práce. 
 
c. Způsob podávání a vyřizování stížností 
Každý uživatel pobytové služby nebo jeho zástupce má možnost stěžovat si na kvalitu nebo 
způsob, jakým jsou mu sociální služby poskytovány. Stížností je vyjádřena nespokojenost 
vyžadující odezvu. Stěžovatel si může zvolit zástupce, který ho bude při vyřizování stížnosti 
zastupovat. Domov se nezabývá řešením stížností, které nesouvisejí s poskytováním jeho 
služeb. 
 
Stížnost je písemně vyjádřená nespokojenost s kvalitou nebo způsobem poskytované 
služby. Stěžovatel se podáním stížnosti domáhá práva na kvalitně poskytovanou sociální 
službu nebo na nápravu stávajícího stavu. Vše co je jako „stížnost“ označeno, je jako 
stížnost přijato a vyřízeno. 
 
Podnět: je ústní upozornění na konkrétní, dílčí nedostatek. Podnětem může též konkrétní 
námět na zlepšení služby, změnu, návrh na uskutečnění konkrétní činnosti apod. Každý 
podnět je řešen, v případě jeho opodstatněnosti je sjednána náprava. 
Stěžovatel: je ten, kdo podává konkrétní stížnost (uživatel, jeho zástupce, rodina veřejnost 
apod.) 
 
Forma podání stížnosti 
Ústně – stěžovatel může sdělit svou stížnost ústně jakémukoliv zaměstnanci. Zaměstnanec 
předá informaci sociální pracovnici, která stížnost zaznamená do knihy stížností. V případě 
nepřítomnosti sociální pracovnice se může uživatel s ústní stížností obrátit na vedoucí 
zdravotního úseku, která je též pověřena řešením stížností. Pokud není vedoucí zdravotního 
úseku přítomna, může uživatel podat stížnost kterékoliv osobě ze zdravotnického personálu, 
na kterou není stížnost adresována. Ta učiní zápis do knihy stížností, která je uložena na 
vyšetřovně v I. patře.     
Ze záznamu o podání stížnosti musí být zřejmé datum podání stížnosti, kdo ji podal (v 
případě, že si stěžovatel přeje, aby stížnost byla zapsána jako anonymní, 
neopomenout toto uvést), obsah stížnosti, případně stěžovatelem očekávaný a 
požadovaný způsob řešení, jméno a podpis zaměstnance, který stížnost přijal. 
Písemně – přímo do knihy stížností, za použití formuláře, nebo v jakékoliv podobě 
Telefonicky – stěžovatel může svou stížnost poddat ředitelce nebo sociální pracovnici i 
telefonicky. V tomto případě je postup stejný jako u ústně podané stížnosti. 
Elektronicky – zasláním na e-mailovou adresu sociální pracovnice nebo ředitelky. 
 
Stížnost lze též vhodit do schránky přání a stížnosti, která je umístěna v přízemí vedle 
výtahu nebo zaslat poštou na adresu zařízení.  
 
Evidence stížností 
Evidenci přijatých stížností vede sociální pracovnice a vedoucí zdravotního úseku. Přijaté 
stížnosti se evidují v písemné podobě. Podněty se neevidují. 
 
Kdo vyřizuje stížnost 
Sociální pracovnice,  
Vedoucí zdravotního úseku, 
Vedoucí provozního úseku 
Ředitelka. 
 
Způsob a termíny vyřizování stížností. 
Oprávněnost podání stížnosti posuzuje ředitelka Domova. V případě, že se jedná o 
oprávněnou stížnost (stížnost na kvalitu služeb poskytovaných Domovem), posoudí ředitelka 
spolu s vedoucím příslušného úseku opodstatněnost podané stížnosti. Vedoucí příslušného 
úseku, jehož se stížnost na kvalitu poskytovaných služeb týká, řádně prošetří všechny 
skutečnosti vztahující se k podané stížnosti. Vedoucí příslušného úseku předá písemný 
návrh na opatření k řešení stížnosti ředitelce Domova, která bezodkladně přijme konkrétní 
opatření.  
Nejpozději do 30 dnů od podání stížnosti dostane stěžovatel písemnou odpověď od ředitelky 
Domova. Písemné vyřízení stížnosti musí obsahovat datum vyřízení stížnosti, výsledek 
(oprávněná či neoprávněná), přijatá opatření, jakým způsobem a kam se může stěžovatel 
odvolat v případě nespokojenosti s vyřízením stížnosti. Není-li pro závažné okolnosti možné 
dodržet lhůtu 30 dnů pro vyřízení stížnosti, je o této skutečnosti stěžovatel informován. 
Jedná-li se o anonymně podanou stížnost, bude odpověď vyvěšena na hlavní nástěnce 
v přízemí u jídelny uživatelů, a to po dobu 14 dnů. 
 
Stěžovatel, který není spokojen s vyřízením své stížnosti, se může obrátit s podnětem na 
prošetření postupu při vyřizování stížnosti na zřizovatele Domova, kterým je:  
Jihočeský kraj, Odbor sociálních věcí a zdravotnictví, U Zimního stadionu 1952/2, 370 76 
České Budějovice, posta@kraj-jihocesky.cz 
 
Dále se může obrátit také na organizace, které se zabývají dodržováním lidských práv, a to 
Veřejný obhájce práv, Údolní 39, 602 00 Brno, č.tel. 542 542 111, podatelna@ochrance.cz 
Český helsinský výbor, Štefánikova 21, 150 00 Praha 5, č.tel. 220515188, sekr@helcom.cz 
 
 
d. Ukončení poskytování služby 
K ukončení služby může dojít jak ze strany uživatele, tak ze strany organizace, a to výpovědí 
smlouvy, dále úmrtím uživatele, popř. ukončení činnosti organizace. 
 
e. Další doplňující informace 
Kromě základních činností dle zákona č.108/2006 Sb., o sociálních službách a vyhlášky 
č.505/2006 Sb., zařízení poskytuje uživatelům též zdravotní a ošetřovatelskou péči, která je 
zajištěna nepřetržitě, a to týmem kvalifikovaných zdravotních sester a pracovníků v 
sociálních službách. Pracovníci v sociálních službách splňují požadované kvalifikační 
požadavky a všichni se dále průběžně vzdělávají. Lékařská péče je zajišťována smluvním 
praktickým lékařem, který ordinuje pravidelně jedenkrát týdně a dále dle potřeby. Další 
odborní lékaři (psychiatr, ortoped, oční a plicní lékař) docházejí do zařízení v pravidelných 
intervalech, k dalším odborným lékařům je zajištěn odvoz s doprovodem.  
4. Fakultativní služby (jsou-li poskytovány) 
Fakultativní služby jsou činnosti, které poskytujeme nad rámec základních činností.  
Uživatel si je hradí z vlastních příjmů.  
Zařízení poskytuje tyto fakultativní služby: 
- doprava v zájmu uživatele služebními vozidly 
- doprovod v zájmu uživatele 
- černobílý tisk, kopírování 
 
5. Materiální, technické a hygienické podmínky pro zabezpečení sociální služby  
 
Objekt domova pro seniory je rozdělen do čtyř budov označených A (hlavní budova), B, C a 
D (přístavby).  
V budově A se v přízemí nachází hlavní vchod, kancelář zásobovače, kuchyně, jídelna, 
potravinové sklady a výtah do prvního a druhého patra budovy A, kde jsou pokoje a zázemí 
(společná koupelna, WC, úklidové komory, kuchyňka a společenská místnost) pro uživatele. 
Dále je v budově schodiště, které vede do přístavby B (1.patro) s pokoji, společnou 
koupelnou, WC a kuchyňkou pro uživatele. V této části je také vyšetřovna, místnost pro 
pracovníky přímé péče a společenská místnost. Spojovací chodba vedoucí z přízemí budovy A 
do přístavby B nás vede k dalším pokojům, společné koupelně, WC a společenské místnosti 
pro uživatele. Z přízemí přístavby B se prochází spojovací chodbou do přízemí přístavby C, 
kde je k dispozici uživatelům aktivizační místnost, dále jsou zde prostory pro manipulaci 
s prádlem, prostory pro údržbu, sklady a výtah, který prochází celou přístavbou C. Z přístavby 
B 1. patra se spojovací chodbou dostaneme do 1.patra přístavby C, ve které jsou situovány 
pokoje uživatelů, WC a koupelna personálu, kuchyňka, úklidová místnost, výtah do druhého 
patra přístavby C a chodby do přístavby D. Ve druhém patře přístavby C se nachází 
společenská místnost s kaplí, spisovna, sklad inkontinenčních pomůcek, WC, úklidová 
místnost. Z této části se dá přímo vyjít na zahradu domova. V přístavbě jsou kanceláře 
vedoucí zdravotního úseku, sociálních pracovnic, ekonoma, mzdové účetní a ředitele 
domova. Z této části budovy se dá projít na terasu a schodištěm na zahradu. Kapacita 
zařízení je 47 lůžek pro ženy i muže, z toho je 9 pokojů jednolůžkových a 19 pokojů 
dvoulůžkových. Některé pokoje mají vlastní sociální zařízení.  Všechny pokoje disponují 
umyvadly s teplou a studenou vodou. Ve všech pokojích, společných sociálních zařízeních a 
ve společenských místnostech je instalováno dorozumívací zařízení sestra-uživatel 
s napojením na centrální pult na vyšetřovně. K dispozici jsou dva výtahy, objekt je 
bezbariérový. Objekt je vytápěn tepelnými čerpadly a akumulačními kamny. V objektu je 
zabudováno nouzové osvětlení a systém EPS, což je soubor zařízení, kterým se akusticky i 
opticky signalizuje vzniklé ohnisko požáru. Účelem zařízení EPS je včasná signalizace 
vzniklého požáru.  
Domov pro seniory je vybaven dostatečným množstvím potřebného zařízení i 
kompenzačních pomůcek pro seniory.  
• 
pokoje uživatelů jsou vybaveny standardním nábytkem a zařízením – elektrické 
polohovací lůžko, šatní skříň s nástavcem, noční stolek, jídelní stůl, židle, polička, 
servírovací stolek (pro možnost stravování na lůžku), lůžkoviny, deka, dorozumívací 
zařízení. K vybavení pokojů mohou uživatelé použít vlastních drobných předmětů 
(obrazy, sošky, textilie, květiny aj.),  
• 
mobilní WC křesla k lůžkům, zvedáky, závěsný systém pro manipulaci s uživatelem, 
• 
rehabilitační křesla, 
• 
vybavení společného sociálního zařízení – myčky na podložní mísy, chodby, 
schodiště i sociální zařízení jsou vybaveny madly, 
• 
k dispozici jsou chodítka, invalidní vozíky, koupelnové sprchové židle, zástěny, 
• 
technické vybavení administrativy – PC vybavení, internet, apod., 
• 
zařízení má vybavenou: 
     - kuchyň (konvektomat, pečící pánev, varný kotel, lednice, pečící pec, 
       elektrická kamna, plynová kamna, myčka nádobí, vozík na ohřev talířů apod.),  
     - domácí prádelnu - automatické pračky, sušičky, žehličky, šicí stroj, 
     - údržbářskou dílnu, k dispozici jsou dva služební automobily, 
• 
- terasa, zahrada 
• 
- nádvoří s lavičkami 
 
 
 
 
 
 
 
 
 
 
 
 
 
 
 
 
 
 
 
 
Datum: 21 12. 2022 
 
Jméno a podpis oprávněné osoby: 
Chaloupecká Eva 
 
 
 
 
Razítko 
