1 
Popis realizace poskytování sociálních služeb 
Název poskytovatele 
Diakonie ČCE – středisko v Rýmařově 
Druh služby 
Domov pro seniory  
Forma služby 
Pobytová  
Název zařízení a místo 
poskytování 
Domov odpočinku ve stáří v Dolní Moravici, Dolní Moravice 25, 
795 01 Rýmařov  
1. Veřejný závazek 
a. Poslání 
 Posláním Domova pro seniory v Dolní Moravici, Diakonie ČCE – střediska 
v Rýmařově je poskytnout zázemí, péči a podporu v každodenních činnostech, 
pocit bezpečí a důstojnosti seniorům v domácím prostředí, kteří nemohou svou 
sociální situaci řešit vlastními silami v přirozeném prostředí, za pomocí rodinných 
příslušníků či jiných služeb. 
b. Cíle 
 Udržet a zlepšit kvalitu života uživatelů, vycházející s individuálních potřeb uživatele 
 Pomáhat a podporovat takovým způsobem, aby byla zachována lidská důstojnost 
uživatele. 
 Pomáhat uživatelům zachovat samostatnost a nezávislost co nejdéle a v co nejvyšší míře, 
dle jejich schopností. 
 Podporovat uživatele v udržení, zachování a zlepšení přirozených vztahů s rodinou, 
v udržení a zachování zvyků a zájmů dle jejich přání. 
c. Cílová skupina 
Služba Domova pro seniory je určena osobám:  
Seniorům, kteří dovršily věk 65 let, konkrétně seniorům, kteří mají sníženou soběstačnost a 
jejichž situace vyžaduje pravidelnou pomoc jiné fyzické osoby. 
d. Zásady poskytování sociální služby 
Diakonie tvoří společenství, které v milosrdenství a naději fortelně pomáhá potřebnýmˮ 
Fortelnost – poskytujeme profesionální a odbornou péči, fortelnost míří ke spokojenosti 
uživatelů služeb 
Společenství – pracujeme v týmu, směřujeme k potřebným lidem kolem nás 
Milosrdenství – vyhledáváme silné stránky klienta a pracujeme s nimi, pomáháme měnit 
2 
svět k lepšímu 
 Naděje – vyslechnutí klienta, dodání síly, práce s potřebnými buduje a podporuje lidskost 
a vzájemné přijímání 
2. Jednání se zájemcem o službu, vstup uživatele do služby 
 Jednáním se zájemcem o službu je pověřena manažerka Domova a sociální pracovník. 
Manažerka nebo sociální pracovník při prvotních kontaktech podají základní informace o 
službě, např. jakou službu zařízení poskytuje, pro koho je služba určena, kde služba 
probíhá, informují o nabídce základních činností, fakultativních činností, o úhradách, o 
průběhu poskytování služby Domova pro seniory. Informace mohou být poskytnuty 
zájemcům nebo podle situace osobám, které jednají v zájmu zájemce, a to osobně, 
telefonicky, elektronickou formou. Manažerka nebo sociální pracovnice předají podle 
zvoleného způsobu (osobně, zaslání na danou adresu, e-mail) informační balíček 
v písemné podobě, který obsahuje: 
 písemnou žádost o poskytnutí sociální služby, 
 formulář vyjádření lékaře o zdravotním stavu zájemce o službu, 
 přehledy úhrad, 
 informace o poskytovaných službách Domova odpočinku ve stáří, 
 zkrácenou verzi vnitřních pravidel. 
 Manažerka nebo sociální pracovník zjišťují od zájemce nebo od osoby, která jedná 
v zájmu zájemce základní informace, aby mohly posoudit, zda je pro něj služba vhodná, 
doptávají se, jakou podporu a pomoc zájemce potřebuje, jaké jsou jeho potřeby, jak si 
pomoc představuje atd. Manažerka nebo sociální pracovník dále zjišťují jakým 
způsobem komunikuje. V případě, že je zřejmé, že zájemce žádá úkony, které služba 
neposkytuje, nebo že nepatří do cílové skupiny, manažerka nebo sociální pracovník 
podají zájemci nebo osobě jednající za zájemce informace o tom, jaké odborné služby 
může vyhledat. 
 Žádost posuzuje pracovní tým. Žadatel o službu nebo osoba, která jedná v jeho zájmu, 
jsou do 30 dnů od doručení žádosti vyrozuměni (písemně, telefonicky, e-mailem) o tom, 
zda bylo žádosti vyhověno. Zpravidla však není možné z kapacitních důvodů Smlouvu 
uzavřít ihned a žádost je zařazena do evidence žadatelů.  
 V době, kdy se v Domově uvolní místo a je vybírán žadatel, je žadatel nebo dle situace 
případně ten, kdo jedná v jeho zájmu, manažerkou nebo sociálním pracovníkem 
kontaktován s nabídkou využívat služeb Domova pro seniory. Manažerka nebo sociální 
3 
pracovník podle potřeby (záleží na tom, jak je dlouho žádost evidována) zjišťují či 
ověřují záznamy z žádosti a předchozích jednání – zda nedošlo ke změně ad.  
 Před samotným zahájením poskytování služby se uskuteční sociální šetření s žadatelem, 
které probíhá v domácnosti žadatele nebo v místě pobytu, kde žadatel zrovna pobývá 
(zdravotnické zařízení atd.), případně může být šetření provedeno přímo v Domově. 
Sociální šetření se provádí do 50 km od místa poskytování služby a bydliště či pobytu 
žadatele. 
 Manažerka se sociálním pracovníkem během sociálního šetření opětovně seznamují 
žadatele s tím, co je Domov pro seniory, kde služba probíhá, informují o fakultativních 
činnostech, základních činnostech, vnitřních pravidlech, apod. Během šetření také 
zjišťují míru schopností a dovedností žadatele, jeho cíle spolupráce. Mimo jiné je také 
zjišťováno, zda žadatel souhlasí s poskytováním služeb sociální péče ze svobodné vůle. 
 Manažerka se sociálním pracovníkem dohodnou se žadatelem datum zahájení pobytu 
a poskytování služeb. Smlouvu žadatel podepisuje v den příchodu do služby, Smlouva je 
žadateli, předána před příchodem žadatele do služby. 
 Přílohou Smlouvy je Rozhodnutí o úhradě a Vstupní dokumentace, která je prvotním 
individuálním plánem uživatele služeb. 
 V den příchodu do služby jsou také s žadatelem vyplňovány a podepisovány další 
dokumenty, které jsou potřebné k využívání služby. 
3. Podrobný popis realizace služby 
a. Popis realizace služby 
1. Poskytnutí ubytování 
 V okamžiku příchodu začíná uživatel využívat prostory Domova, které definujeme jako 
prostory soukromé a společné. 
 Soukromý prostor je prostor, který je uživatelem užíván jako soukromou osobou. 
Jedná se o pokoj či adekvátní část pokoje, pokud jde o vícelůžkový pokoj. 
 Společné prostory jsou prostory, mezi které patří společenské místnosti, chodby, 
kaple, knihovna, terasa, zahrada, jídelny, které jsou uživatelům k dispozici 
nepřetržitě, uživatelé také mají možnost v pracovní době konkrétních pracovníků 
využívat i jiné prostory, kadeřnictví, pedikúra, ordinace lékaře. Tyto prostory 
uživatelé sami nezřizují, ale mají možnost se na jejich výsledné podobě aktivně 
podílet, například výzdobou, květinami, ubrusy, knihami atd. 
 Uživatelé mají možnost využívat sledování televize ve společenských 
4 
místnostech, mohou využívat pro svůj odpočinek a soukromí společenskou 
místnost, kapli, jídelnu. 
 Pokoje jsou jednolůžkové, dvojlůžkové a vícelůžkové. Pokoj je vybaven polohovacím 
lůžkem, signálním zařízením, telefonní a internetovou přípojkou. Uživatelé si vybavují 
soukromý prostor vlastním nábytkem a předměty, které jsou jim blízké (obrazy, květiny, 
hodiny, lampičky atd.). 
 Uživatelé mohou používat vlastní spotřebiče (TV, rádio, lednice, rychlovarná konvice, 
PC ap.). 
 K pokoji náleží hygienické zázemí, které má bezbarierový přístup, je vybavené WC, 
sprchou, kompenzačními pomůckami (madla, úchyty, apod.). Uživatelé mohou využívat 
také koupelenu v druhém patře budovy, kde je umístěna polohovatelna vana.  
 K poskytnutí ubytování patří dále také úklid, praní a drobné opravy ložního a osobního 
prádla i ošacení, žehlení.  
2. Poskytnutí stravy 
 Strava je připravována částečně ve vlastní kuchyni. Hlavní jídlo dne je dováženo 
z Podhorské nemocnice Rýmařov. Po přivezení je strava ihned servírována v jídelně. 
Méně pohyblivé uživatele služeb doprovází personál, dle svého rozhodnutí však mají 
možnost stravovat se na pokoji. Imobilním uživatelům je strava podávána na pokoji. 
Uživatelům služeb, kteří nejsou schopni se sami najíst, podává stravu personál. Uživatelé 
mají při výběru hlavního jídla dne i ostatní stravy možnost využívat jiných služeb (jiná 
restaurační zařízení, nákup vlastních potravin apod.). Uživatelé mají také možnost 
využívat stravu diabetickou, šetřící, racionální a případně další diety v rámci možností 
zařízení a na základě doporučení lékaře. Uživatelé služeb mají také možnost rozhodnout 
se, kterou část nabízené stravy budou odebírat (např. mohou odebírat pouze snídani, 
obědy, ostatní jídlo bude zajištěno jiným způsobem – nákup vlastních potravin, jiné 
restaurační zařízení, strava od rodiny).  
3. Pomoc při osobní hygieně nebo poskytnutí podmínek pro osobní hygienu 
 pomoc při úkonech osobní hygieny, 
 pomoc při základní péči o vlasy a nehty, 
 pomoc při použití WC. 
 Tato pomoc je plánovaná především na základě potřeb, schopností a přání uživatele 
služeb. Klíčový pracovník vypracovává individuální dokumentaci uživatele, kterou 
průběžně hodnotí. Z individuální dokumentace je zřejmé, v čem pracovník uživatele 
podporuje a v kterých úkonech mu poskytuje dopomoc či celkovou asistenci. 
4. Pomoc při zvládání běžných úkonů péče o vlastní osobu 
5 
 pomoc při oblékání a svlékání včetně speciálních pomůcek, 
 pomoc při přesunu na lůžko nebo vozík, 
 pomoc při vstávání z lůžka, ulehání, změna poloh, 
 pomoc při podávání jídla a pití, 
 pomoc při prostorové orientaci, samostatném pohybu ve vnitřním a vnějším 
prostoru. 
 Tato pomoc je plánovaná především na základě potřeb, schopností a přání uživatele 
služeb. Klíčový pracovník vypracovává individuální dokumentaci uživatele, kterou 
průběžně hodnotí. Z individuální dokumentace je zřejmé, v čem pracovník uživatele 
podporuje a v kterých úkonech mu poskytuje dopomoc či celkovou asistenci. 
5. Zprostředkování kontaktu se společenským prostředím 
 podpora a pomoc při využívání běžně dostupných služeb a informačních zdrojů, 
 pomoc při obnovení nebo upevnění kontaktu s rodinou a pomoc a podpora při 
dalších aktivitách podporujících sociální začleňování osob. 
 Domov pro seniory se snaží nenahrazovat běžně dostupné služby. Pracovníci poskytují 
uživatelům v případě jejich zájmu a v případě provozních – personálních možností 
doprovod. Nemohou-li již uživatelé navštěvovat společenské prostředí mimo domov, 
snažíme se je motivovat a zajistit tuto službu tím, že k nám do zařízení docházejí děti, 
žáci a studenti s různými programy přednesu básní, textů nebo zpěvu. Pořádáme různé 
společné akce, výlety. Klademe důraz na respektování osobních zvyklostí, soukromí a na 
podporu aktivity uživatelů. 
 Pracovníci Domova pro seniory také podporují uživatele služeb v kontaktu s jejich 
rodinou, jinými blízkými osobami, přáteli, kamarády apod., pokud si to uživatelé služeb 
přejí. Pracovníci si uvědomují, že rodina je důležitým partnerem v poskytování služby, 
že je přirozenou základní sociální sítí uživatele služeb. 
6. Sociálně terapeutické činnosti 
 Jde o socioterapeutické činnosti, jejichž poskytování vede k rozvoji nebo udržení 
osobních a sociálních schopností a dovedností podporujících sociální začleňování 
uživatelů. 
7. Aktivizační činnosti 
 pomoc při obnovení nebo upevnění kontaktu s přirozeným sociálním prostředím, 
 nácvik a upevňování motorických, psychických a sociálních schopností 
a dovedností. 
 Aktivizační činnosti probíhají dle měsíčního plánu, uživatelé se jich zúčastňují dle svého 
6 
rozhodnutí a zájmu. Mezi aktivizační činnosti patří například čtení, klub společenských 
her, filmový klub, trénink paměti, apod. 
 V Domově se pravidelně konají bohoslužby s římskokatolickým duchovním správcem, 
kdy uživatelé mohou využívat i individuálního setkání. Domov navštěvuje také 
pastorační pracovnice Českobratrské církve evangelické, se kterou se mohou uživatelé 
individuálně setkávat nebo se účastnit společné bohoslužby. 
 V různých termínech se během roku konají také různé společenské a kulturní akce, jako 
jsou besedy pracovníků Muzea města Rýmařova, hudební odpoledne, společná grilování, 
pečení a zdobení vánočního cukroví, mikulášské besídky, oslavy vánočních svátků, 
oslavy MDŽ, vystoupení ke dni matek apod.  
 Zpravidla jedenkrát za měsíc se konají schůzky uživatelů služeb a pracovníků, jejichž 
účelem je řešení různých podnětů a připomínek, sdělování informací o provozních 
a jiných záležitostech 
 Pravidelně gratulujeme oslavencům a je jim předán drobný dar k narozeninám. 
8. Pomoc při uplatňování práv, oprávněných zájmů a při obstarávání osobních záležitostí 
 Pomoc při komunikaci vedoucí k uplatňování práv a oprávněných zájmů 
 Pomoc při uplatnění práv a oprávněných zájmů uživatelů služeb zajišťuje manažerka 
Domova, sociální pracovnice, pomoci při obstarávání osobních záležitostí napomáhá 
pověřený pracovník – klíčový pracovník, ostatní pracovníci přímé práce, manažerka, 
metodik.  
b. Vnitřní pravidla poskytování služby 
Vnitřní pravidla Domova pro seniory obsahují informace o: 
 ubytování, 
 pravidlech pro stěhování na jiný pokoj v rámci Domova, 
 přihlášení k trvalému pobytu, 
 stravování, 
 úschově cenných a jiných věcí, 
 zdravotní a ošetřovatelské péči, 
 praní osobního prádla, 
 pečovatelské péči, 
 nakládání s informacemi, 
 klíčové/m pracovnici/íku, 
 nočním klidu v Domově, 
7 
 pobytu mimo Domov a vrácení přeplatku na úhradách za službu, 
 aktivizačních a kulturních činnostech, 
 fakultativních službách, 
 úhradách, 
 poštovních zásilkách, 
 stížnostech, 
 odpovědnosti za škodu, 
 ukončení poskytování služeb, 
 nouzových a havarijních situacích. 
 
c. Metody práce 
 Poskytování služeb je realizováno formou přímé práce s uživatelem služeb 
prostřednictvím procesu individuálního plánování. Ten zahrnuje plánování, realizaci 
a vyhodnocení. Individuální dokumentace se sestavuje na základě zjištěných potřeb 
a přání uživatele služeb a míry potřebné podpory. 
 Potřebná míra pomoci se zjišťuje již při jednáních se zájemcem o službu. 
 Prvotní cíle spolupráce jsou zaznamenány ve Smlouvě. Prvotní individuální dokumentací 
uživatele služeb je Vstupní dokumentace, která je přílohou Smlouvy. 
 Individuální dokumentaci sestavuje s uživatelem služeb klíčový pracovník, který je 
zodpovědný za vytvoření a vedení individuální dokumentace. 
 Adaptační doba trvá od příchodu uživatele služeb, a to minimálně tři měsíce. Během 
adaptační doby získávají pracovníci informace, pozorují, provádí rozhovory s uživatelem 
služeb a vyhodnocují, jak se uživatelé vyrovnali s významnou životní změnou.  
d. Vyřizování stížností 
 Stížnosti, připomínky či podněty jsou pro Domov pro seniory důležitá poselství o 
spokojenosti s poskytovanou službou. 
 Stížností se rozumí vyjádřená nespokojenost, která je stěžovatelem označena jako 
stížnost. Připomínkou se rozumí vyjádřená nespokojenost, kterou lze jednoduchým 
a rychlým způsobem odstranit, podnětem rozumíme tvůrčí nápad ke zlepšení kvality. 
 Stížnost, připomínku či podnět může podat uživatel služeb, ale i rodinný příslušník, jiná 
blízká osoba uživatele služeb anebo kterákoliv jiná osoba. 
8 
 Stížnost, připomínka či podnět mohou být podány ústně, písemně, telefonicky či  
e-mailem. Mohou být adresné nebo anonymní. 
 Informace o stížnostech, připomínkách nebo podnětech jsou pro uživatele služeb 
vyvěšeny na nástěnce. 
 Uživatelé či kterákoliv jiná osoba mohou také pro podání stížnosti, připomínky či 
podnětu využít schránky k tomu určené. 
 Procesem vyřízení stížností, připomínek, podnětů se zabývá manažerka Domova, sociální 
pracovník, ředitelka střediska. Více se podáním stížností zabývá standard a metodika 
č. 7.  
e. Ukončení služby 
 Důvody pro ukončení služby jsou obsaženy ve Smlouvě o poskytování služby sociální 
péče a také Vnitřních pravidlech.  
 Uživatel služeb může Smlouvu vypovědět bez udání důvodu. Výpovědní lhůta pro 
výpověď uživatelem činí jeden měsíc a počíná běžet prvním dnem po doručení výpovědi 
poskytovateli. 
 
 Poskytovatel může Smlouvu vypovědět pouze v případě, že Uživatel hrubě porušuje své 
povinnosti vyplývající ze Smlouvy. Za hrubé porušení Smlouvy se považuje zejména: 
 nezaplacení úhrady za poskytování služeb, je-li uživatel v prodlení těchto úhrad více než 
3 měsíce, 
 Uživatel nevyužívá službu domova pro seniory opakovaně déle než 30 dnů po sobě 
jdoucích  - (toto se nevztahuje na hospitalizaci a jiné léčebné pobyty), 
 jestliže se Uživatel opakovaně chová tak, že rozbíjí předměty a zařízení Poskytovatele či 
fyzicky napadne nebo je agresivní na osoby nacházející se v Domově pro seniory 
 Dalšími důvody, pro které může být Smlouva ukončena: 
a) zdravotní stav Uživatele se natolik zhorší, že potřebuje trvalou lékařskou a zdravotní 
péči  
b) jestliže Poskytovatel zjistí, že se Uživatel nenachází v nepříznivé sociální situaci ve 
smyslu zákona č. 108/2006 Sb. v platném znění, z jejíhož důvodu je mu služba 
poskytována, a to přestože se tak tomu v rámci sociálního šetření před zahájením 
poskytování služby jevilo, probere s Uživatelem či jeho zákonným zástupcem 
vedoucí Domova pro seniory znovu smysl poskytování sociální služby a v případě, že 
po této konzultaci vyjde najevo, že nepříznivá sociální situace Uživatele není dána, je 
Poskytovatel oprávněn smlouvu vypovědět, 
 Výpovědní lhůty jsou při výpovědi dané Poskytovatelem následující: 
9 
a) 
v případech uvedených v odst. 3) písm. a), c) tohoto článku je Poskytovatel oprávněn 
ukončit Smlouvu o poskytování služby v Domově pro seniory okamžitě. Výpověď 
nabývá účinnosti okamžikem doručení.  
b) 
výpovědní lhůta pro výpověď danou Poskytovatelem z důvodů uvedených v odst. 3) 
písm. b) a odst. 4 písm. a), b) tohoto článku činí 30 dní a počíná běžet prvním dnem 
následujícím po dni, v němž byla tato výpověď Uživateli doručena. 
 Za doručenou je výpověď uživatele i Poskytovatele považována nejpozději okamžikem 
převzetí nebo okamžikem odmítnutí jejího převzetí nebo 5. dnem po odeslání 
doporučeného dopisu s výpovědí na adresu uvedenou v záhlaví této smlouvy. 
 Uživatel nemá po skončení účinnosti této smlouvy vůči Poskytovateli jakékoliv nároky 
ohledně ubytování. Poskytovatel není povinen Uživateli žádné ubytování obstarat. 
 
f. Úhrady za služby 
 Uživatel je povinen zaplatit úhradu za sjednané služby dle platného přehledu úhrad. 
Tento přehled o úhradách má poskytovatel právo jednostranně měnit, poskytovatel je 
povinen o změně informovat alespoň jeden měsíc před jeho účinností. Úhradu za 
ubytování, stravu a fakultativní činnosti hradí uživatel ze svého příjmu, úhradu za úkony 
péče hradí uživatel z přiznaného příspěvku na péči. Zdravotní úkony jsou hrazeny 
zdravotní pojišťovnou uživatele. 
 Pokud by uživateli služeb po zaplacení úhrady za ubytování a stravu za kalendářní měsíc 
nezůstávala částka ve výši alespoň 15 % jeho měsíčního příjmu, sníží se částky úhrady za 
ubytování a stravu tak, aby mu tato částka zůstala. Na skutečnost, že tato situace nastala 
(tj. že uživateli služeb zůstává po zaplacení úhrady za ubytování a stravu méně než 15 % 
jeho měsíčního příjmu) a že má uživatel služeb zájem o takovouto korekci plateb, je 
uživatel povinen poskytovatele upozornit a doložit ji dokladem o výši jeho příjmů. Dále 
je v takovém případě povinen tuto skutečnost pravidelně (jednou za čtvrt roku) 
poskytovateli prokazovat a současně se zavazuje, že pokud by došlo ke změně jeho 
příjmů, tuto změnu neprodleně oznámí poskytovateli. Jestliže tak uživatel neučiní, jeho 
nárok na snížení částky zaniká a to ve lhůtě 6 měsíců poté, co mu vznikl. Poskytovatel se 
může dohodnout na spoluúčasti úhrady nákladů do výše předepsané úhrady za služby 
s dalšími osobami. 
 Uživatel má možnost rozhodnout se, zda bude platit úhradu převodem na účet či 
v hotovosti. 
 Úhrada za služby se platí zálohově, a to do 30. dne kalendářního měsíce, za který má být 
10 
zaplacena. Poskytovatel se zavazuje předat uživateli písemné vyúčtování služeb, a to 
nejpozději do 15. Dne měsíce, následujícího po měsíci, za nějž bylo placeno. 
 
4. Fakultativní služby (jsou-li poskytovány) 
 Fakultativní činnosti jsou činnosti poskytované nad rámec vyhlášky č. 505/2006 Sb. Jejich 
nabídku zveřejňuje poskytovatel v přehledu úhrad fakultativních činností. Poskytovatel má 
právo přehled o úhradě fakultativních činností podle aktuálních možností měnit. 
Poskytovatel je povinen předat nový přehled úhrad fakultativních činností uživateli 
alespoň jeden měsíc před jeho účinností.  
 Uživatelé služeb mohou využívat fakultativních činností dle svého rozhodnutí a dle svého 
zájmu. Jedná se například o:  
 
 zajištění obědů pro návštěvy, 
 pedikúru, 
 kadeřnické služby, 
 dopravu na výlety, 
 spojení služebním telefonem, 
 masáž, 
 kopírování písemností atd. 
5. Prostory, materiální a technické vybavení 
 Uvědomujeme si, že uživatelům neposkytujeme chvilkové útočiště, nýbrž domov, a podle 
toho se řídíme a nastavujeme vyhovující prostředí, podmínky a vybavení, které splňují 
přání a potřeby našich uživatelů. Jde zejména o vyhraničení soukromých a společných 
prostor. 
 Domov pro seniory se nachází v budově Domova odpočinku ve stáří v Dolní Moravici. 
Budova Domova odpočinku v Dolní Moravici leží v klidném a hezkém prostředí. 
 Služba Domova pro seniory je realizována v přízemí a prvním patře budovy Domova 
odpočinku ve stáří. 
 Prostředí a podmínky v zařízení odpovídají kapacitě, charakteru služeb a potřebám 
uživatelů Domova pro seniory v Dolní Moravici. 
 Budova Domova odpočinku ve stáří je upravena pro bezproblémový pohyb osob na 
11 
invalidním vozíku. 
 Prostory Domova se udržují čisté, upravené a bez biologických či chemických zápachů. 
 Podmínky jsou zde stanoveny pro cílovou skupinu uživatelů – seniory, např. v budově 
i v jejím blízkém okolí je dostatek místa k sezení, budova je řádně osvětlená, v budově je 
dostatek hygienického zázemí, tepelné pohody, čistota, k dispozici je výtah, informační 
tabule, nástěnky, prostředí je zpravidla bezbariérové, uživatelé mají možnost využívat 
různých kompenzačních pomůcek, pracovníci mají dostatek pomůcek pro práci či 
poskytování péče uživatelům služeb. 
Dne: 
19.9.2022 
 
Zpracovala: Sabina Filipčíková 
 
Schválila: Mgr. Marcela Staňková, DiS. 
