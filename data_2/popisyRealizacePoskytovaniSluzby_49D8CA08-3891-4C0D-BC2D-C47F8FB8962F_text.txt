Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších 
předpisů  
a vyhláškou č. 505/2006 Sb., kterou se provádějí některá ustanovení zákona o 
sociálních službách, ve znění pozdějších předpisů 
 
 
Název poskytovatele 
SeneCura SeniorCentrum Telč s.r.o. 
Název služby 
Domov pro seniory  
 
1. Veřejný závazek 
a. Poslání  
Život pokračuje s námi - podporujeme osoby starší 60 let věku, zachovávat důstojný 
život a soběstačnost v příjemném prostředí.“ 
Posláním SeniorCentra je odborně poskytovat pomoc, podporu a péči lidem se 
sníženou soběstačností zejména z důvodu věku. Snažíme se vytvořit jim podmínky 
pro pokračování života tak, jak jsou zvyklí. Naší vizí je život seniorů v harmonii – tedy 
propojení sociální a zdravotní péče na špičkové úrovni s důrazem na individuální 
potřeby, kvalitu a úctu. 
 
 
 
b. Cíle  
Podporovat klienta v udržení soběstačnosti a v základních úkonech sebeobsluhy 
(podpořit v soběstačnosti v oblasti stravování, hygieny, hybnosti). 
Zachovat u klientů stávající zdravotní stav, popřípadě podporovat jeho zlepšení. 
Podporovat klienta v udržování kontaktu s rodinou, přáteli a společenským 
prostředím. 
Vytvářet podmínky pro aktivní trávení volného času a podpořit v rozumových, 
smyslových a motorických dovednostech 
 
c. Okruh osob 
Lidé, kteří dosáhli 60 let věku, jejichž potřeba sociální a zdravotní podpory je taková, 
že jim neumožňuje pobyt v domácím prostředí. 
 
d. Zásady poskytování sociální služby 
Týmová práce. 
Vzájemná důvěra a respekt. 
Individuální přístup v poskytování služeb reagující na aktuální potřeby klienta. 
Respektování práva volby. 
Podpora samostatnosti a soběstačnosti. 
Humanita a podpora lidské důstojnosti. 
Úcta k člověku. 
2. Jednání se zájemcem o službu, vstup uživatele do služby, uzavření smlouvy 
Se zájemcem o službu jsou předem projednávány podmínky poskytování služby. 
Sociální pracovnice realizuje sociální šetření, jedná se zájemcem, případně i s jeho 
osobami blízkými. S každým novým uživatelem je uzavřena písemná smlouva o 
poskytování služby. Poskytování služby je přizpůsobeno potřebám uživatele ve 
spolupráci s jeho klíčovým pracovníkem. Klíčový pracovník věnuje zvýšenou 
pozornost uživatelům služby v době adaptace, vede záznamy o průběhu péče a ve 
spolupráci s celým týmem hledá možnosti, jak pomoci uživateli a realizovat jeho 
osobní přání a cíle. 
3. Popis služby 
a.    Naplnění základních činností ze zákona 
Ubytování v jednolůžkových a dvoulůžkových pokojích s vlastním, či společným 
sociálním zařízením. 
 Stravování (výběr ze dvou jídel k obědu, 5-6 jídel denně, specializovaná úprava 
stravy). 
 Aktivizační činnosti: pravidelný program s nabídkou rukodělných činností, cvičení, 
kulturních a společenských akcí. 
 Pomoc při zvládání běžných úkonů péče o vlastní osobu. 
 Pomoc při osobní hygieně nebo poskytnutí podmínek pro osobní hygienu. 
 Sociálně terapeutické činnosti zajišťující zlepšení stavu a kvality života klienta 
(reminiscenční terapie, canisterapie, apod.). 
 Základní sociální poradenství (např. vyřízení příspěvku na péči). 
 Pomoc při uplatňování práv, oprávněných zájmů a při obstarávání osobních 
záležitostí, komunikace s úřady. 
 Zprostředkování kontaktu se společenským prostředím 
 
b. Finanční spoluúčast uživatele na službě 
Výše úhrad se řídí zákonem o sociálních službách a prováděcí vyhláškou k tomuto 
zákonu a po zaplacení úhrady za ubytování a stravu musí klientovi zůstat alespoň 15 
% jeho příjmu pro vlastní potřeby.  Za poskytovanou službu náleží poskytovateli  
příspěvek na péči ve výši přiznané uživateli.  
 
c. Způsob podávání a vyřizování stížností 
Stížnost, námět či připomínku může podat zájemce o službu, klient, opatrovník, 
pracovník zařízení, rodinný příslušník, blízký člověk či jiná fyzická či právnická osoba 
zastupující zájem klienta.  
Stížnost lze podat písemnou formou (i emailem), ústní (i telefonickou) formou nebo 
anonymně.  
 
PÍSEMNÁ FORMA PODÁNÍ STÍŽNOSTI:  
V budově SeniorCentra jsou umístěny schránky pro případné stížnosti, podněty, 
připomínky, přání či pochvaly, kam mohou klienti svá sdělení vhazovat. Klient může 
sám nebo s pomocí personálu či jiné osoby vypsat Protokol pro podání stížnosti, není 
to však podmínkou, sdělení lze napsat i na jakýkoliv prázdný list papíru. 
Protokoly pro podání stížnosti jsou k dispozici u sociální pracovnice v kanceláři 
SeniorCentra a u každé schránky.  Vyplněný Protokol pro podání stížnosti může 
klient předat personálu SeniorCentra nebo jej vhodit do již zmiňované schránky. U 
schránek jsou i umístěny Protokoly pro podání podnětu, připomínky, přání či 
pochvaly. 
Stížnost zaslanou e-mailem nebo faxem sociální pracovnice vytiskne, zaeviduje a 
řeší. Pokud si stěžovatel přeje, je vyrozuměn o výsledku vyřešení stížnosti opět 
prostřednictvím e-mailu. 
 
ÚSTNÍ FORMA PODÁNÍ STÍŽNOSTI: 
Ústní stížnosti, podněty, připomínky, přání a pochvaly může klient podat jakémukoli 
pracovníkovi nebo svému klíčovému pracovníkovi. Ten sdělení zapíše do Protokolu o 
podání stížnosti nebo do Protokolu o podání podnětu, připomínky, přání a pochvaly a 
předá sociálnímu pracovníkovi nebo, pokud si to klient přeje, předá přímo řediteli 
SeniorCentra.  
 
ANONYMNÍ STÍŽNOST: 
S anonymní stížností je nakládáno jako s jakoukoliv jinou stížností s tím rozdílem, že 
řešení stížnosti není komu sdělit a s kým projednat. Po vyřešení stížnosti je tato 
informace vyvěšena na veřejné informační nástěnce SeniorCentra. Každý měsíc je 
vyvěšena informace, zdali v předešlém měsíci byly nebo nebyly řešeny nějaké 
anonymní stížnosti a pokud ano, tak jak. Anonymní stěžovatel může v Protokolu pro 
podání stížnosti zaškrtnout, že nechce být informován na veřejné informační 
nástěnce. I v takovémto případě je stížnost posouzena a pokud je oprávněná, je 
řešena a je sjednáno nápravné opatření. Výsledek se může stěžovatel dozvědět v 
kanceláři sociální pracovnice. 
 
 
Schránky na stížnosti, podněty, připomínky, přání a pochvaly jsou rozmístěny po 
budově SeniorCentra, zpravidla v každém patře a tak, aby bylo zajištěno soukromí v 
případě podávání anonymní stížnosti. Schránka je označena názvem, pravidly pro 
podávání stížností, obrázkovým průvodcem a adresami, kam je možné stížnost 
podat. U každé schránky jsou k dispozici formuláře pro podávání stížností a 
formuláře pro podávání podnětů, připomínek, přání a pochval. Imobilní nebo 
nevycházející klient má také možnost podat anonymní stížnost a to pomocí mobilní 
schránky. Kolování mobilní schránky na pokojích u těchto klientů zajišťuje sociální 
pracovnice dle časového plánu, mobilní schránka je na pokoji u klienta umístěna na 
dva až tři dny, pak je přemístěna k jinému klientovi, který nemůže nebo nechce 
vycházet z pokoje a vybírána je 1x týdně. Klient je sociální pracovnicí infomován o 
tom, kdy mu bude schránka na pokoji k dispozici. Schránka je označena – „Mobilní 
schránka na stížnosti, podněty, připomínky, přání a pochvaly“. 
 
Lhůta pro vyřízení stížnosti je s přihlédnutím k závažnosti maximálně 30 dní. 
 
Pracovníci zařízení se zavazují k tomu, aby při vyřizování stížností zabránili 
možnému vzniku střetu zájmů a ochránili tak i bezpečnost stěžovatele. 
Samozřejmostí je i dodržování lidských práv a ochrana osobních i citlivých údajů 
všech dotčených osob. Je zamezeno jakékoliv diskriminaci těchto subjektů. 
V případě nespokojenosti s vyřízením stížnosti má stěžovatel možnost obrátit se k 
nadřízenému nebo nezávislému orgánu s podnětem o prošetření postupu při 
vyřizování stížnosti: 
 
 SeneCura s.r.o. 
Ke Smíchovu 1144/144 
154 00 Praha 5 – Slivenec 
Telefon: 257 314 218 
 
Kraj Vysočina – odbor sociálních věcí 
Žižkova 1882/57 
587 33 Jihlava  
tel.: 564 602 817 
e-mail: bina.j@kr-vysočina.cz 
 
Nezávislý orgán – Kancelář Veřejného ochránce práv 
Údolní 39 
602 00  Brno, 
telefon: 542 542 111 
 e-mail: podatelna@ochrance.cz 
 
Český helsinský výbor, z.s. 
Štefánikova 21 
150 00  Praha 5 
telefon: 257 221 142 
e-mail: poradna@helcom.cz 
 
Ministerstvo práce a sociálních věcí odbor sociálních služeb 
Na Poříčním právu 1 
128 01 Praha 2 
tel.č.: 221 921 111 
 
d. Ukončení poskytování služby 
Pobyt klienta v SeniorCentru končí ze strany klienta: 
• 
Na základě vlastní žádosti. 
• 
Odchodem klienta do jiného zařízení. 
• 
Úmrtím klienta. 
Nebo je pobyt ukončen ze strany poskytovatele: 
• 
Rozhodnutím vedení SeniorCentra o ukončení pobytu klienta. 
 
e. Další doplňující informace 
 
 
4. Fakultativní služby (jsou-li poskytovány) 
Klienti si mohou v případě zájmu vytisknout, případně okopírovat vlastní materiály. 
Barevná kopie/ výtisk – cena 2 Kč za list. 
Černobílá kopie/ výtisk – cena 1 Kč za list. 
 
 
 
 
 
5. Materiální, technické a hygienické podmínky pro zabezpečení sociální služby  
 
Charakteristika zařízení 
SeniorCentrum poskytuje klientům „domov“ a podle toho vytváří vyhovující prostředí, 
vybavení a podmínky. Vzhled a stav domova je formován vzhledem k potřebám a 
přáním klientů. Klienti SeniorCentra mohou využívat prostory, které definujeme jako 
prostory společné a soukromé.  
Soukromé prostory – jsou užívány klientem jako soukromou osobou.  Dispoziční 
rozložení pokojů je ve 3 nadzemních podlažích. Jsou rozděleny do jednotlivých 
domácností. Ve 3. NP je 10 dvoulůžkových pokojů a 7 jednolůžkových pokojů. 
Ve 2.NP je 12 dvoulůžkových a 7 jednolůžkových pokojů. V 1.NP jsou 
4 jednolůžkové pokoje a jeden dvoulůžkový pokoj. Pokoje v SeniorCentru jsou 
jednolůžkové a dvoulůžkové. Na dvoulůžkovém pokoji je za soukromý prostor 
považována adekvátní část pokoje a je důležitá domluva se spolubydlícím.  
Pokoje jsou vybaveny elektrickými polohovatelnými postelemi, které je možno v 
případě potřeby dovybavit hrazdou, nočními stolky, televizí, stolem a židlemi s 
područkami, komodou. Každý klient má také svou uzamykatelnou nástavcovou skříň 
s trezorem. Součástí každého pokoje je sociální zařízení s bezbariérovým 
sprchovacím koutem. Intimita je na pokojích v případě potřeby zajištěna pomocí 
mobilní zástěny.   
Klientům umožňujeme, aby každý soukromý prostor vyjadřoval jejich individualitu.  
Klienti si mohou pokoj vybavit vlastními drobnými předměty, které jim připomínají 
domov, tak, aby se v pokoji dobře cítili (např. fotografie, obrázky, hodiny, kalendář, 
květiny, deka, polštářky…). Vlastním nábytkem si klienti mohou dovybavit pokoj po 
předchozí domluvě s ředitelem SeniorCentra s přihlédnutím k možnostem prostor.   
Klient může používat vlastní elektrické spotřebiče (televizní přijímač, rozhlasový 
přijímač, ledničku, varnou konvici, CD přehrávač, mikrovlnou troubu, počítač, 
video...), které pravidelně procházejí revizní kontrolou dle předpisů.   
 
Pokoje jsou vybaveny, aby vyhovovaly individuálním potřebám klienta (polohovací 
lůžka, bezbariérovost, široké dveřní zárubně pro vozík nebo postel, vhodná madla, 
vhodné osvětlení, zvýšené WC apod.).  
Společné prostory  - prostory, které využívají klienti společně  
- vstupní haly  
- chodby  
- jídelna  
- denní místnosti (klubovny)  
- zahrada  
Společné prostory jsou vyzdobené obrazy a květinami, o které mohou pečovat i 
klienti SeniorCentra. V prostorách zahrady je možné pěstovat různé květiny a bylinky. 
Klienti se mohou dle svých zálib na pěstování podílet. 
 
 
 
 
 
 
 
 
 
 
 
 
 
 
Jméno a podpis oprávněné osoby: 
Mgr. Marika Krejčí, DiS., MBA 
Razítko 
