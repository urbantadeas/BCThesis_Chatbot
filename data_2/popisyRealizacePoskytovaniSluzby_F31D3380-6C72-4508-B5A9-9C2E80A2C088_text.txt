 
Popis realizace poskytování sociální služby  
 
Poskytovatel: Domov pro seniory Elišky Purkyňové, Cvičebná 2447/9,  
169 00 Praha 6 – Břevnov 
  
Druh sociální služby: Domov pro seniory  
 
Celková kapacita: 291 lůžek ve dvou objektech – Cvičebná, Thákurova  
 
Zřizovatel: Hlavní město Praha  
 
Popis realizace poskytování sociální služby:  
Domov pro seniory se snaží poskytnout seniorům důstojný, příjemný a podle jejich přání a 
možností i aktivní život, který již nemohou trávit ve svém domácím prostředí.  
Zajišťuje základní služby - stravu a ubytování, sociálně terapeutické, lékařské, ošetřovatelské 
služby. K nabízeným doplňkovým službám patří kadeřnictví, pedikúra a doprava. 
Cílem Domova je zajistit takové prostředí, aby se co nejvíce podobalo domácímu prostředí.  
Nabízíme mnoho skupinových i individuálních aktivit v zařízení i mimo něj, do kterých mají 
všichni uživatelé možnost se zapojit. Snažíme se podporovat uživatele v soběstačnosti a 
běžném způsobu života, aby neztratili přirozené sociální vazby.  
Naše zařízení vytváří příležitosti k tomu, aby uživatelé služeb mohli uplatňovat vlastní vůli a 
jednat na základě vlastních rozhodnutí, základem sociální práce je individuální plánování s 
každým uživatelem. To jim umožňuje prožít aktivní a důstojný život.  
Uživatelé v domově mají možnost využívat přirozené vztahové sítě (návštěvy, vycházky, 
dovolenky mimo zařízení) a služby místních institucí (obchody, obecní úřad atd.), svobodně 
uplatňovat náboženské přesvědčení a aktivity s ním spojené.  
 
Vstup uživatele do služby:  
Zájemci o námi nabízené a poskytované sociální služby jsou o nich podrobně informováni na 
oddělení žádostí a na webových stránkách. Informace se týkají možností služby, podmínek a 
způsobu poskytování služby.  
Pokud během jednání zájemce zjistí, že námi nabízené služby  
nejsou pro něho vhodné, jsou mu nabídnuty jiné alternativy v rámci sociálního poradenství.  
Pokud naše služby pro zájemce vhodné jsou, může si podat žádost o sociální službu a 
následuje schvalovací řízení včetně sociálního šetření.  
Před nástupem je s uživatelem uzavřena Smlouva o pobytové službě.  
 
Metody práce s uživatelem  
Důraz je kladen na individuální práci a přístup k uživateli sociální služby. Každý uživatel po 
nástupu spolupracuje se svým klíčovým pracovníkem, výsledkem spolupráce je vytvoření 
individuálního plánu s osobními cíli uživatele. Ten se dle potřeb a změn aktualizuje dle jeho 
zájmů, možností, přání a potřeb.  
Každý uživatel má možnost podávat návrhy na změnu sociální služby a stížnosti. Stížnosti 
jsou prošetřeny do osmi dnů od podání a kompetentní vyrozumění získá stěžovatel do třiceti 
dnů.  
 
Ukončení poskytování služby:  
Uživatel služby má právo ukončit poskytování služby bez udání důvodů písemnou výpovědí 
smlouvy. Výpovědní lhůta činí třicet dní.  
Poskytovatel sociálních služeb může ukončit poskytování sociální služby pouze písemně a na 
základě závažných důvodů (hrubé porušení povinností vyplývajících ze Smlouvy, opětovné 
hrubé porušení Vnitřního řádu Domova). Výpovědní lhůta pro výpověď danou 
poskytovatelem z důvodů uvedených výše činí 30 dní.  
 
Financování služby:  
Uživatel si úhradu za poskytované sociální služby hradí na základě uzavřené písemné 
smlouvy.  
Úhrada za pobyt:  
jednolůžkový pokoj 250,- Kč/den  
více-lůžkový pokoj 250- Kč/den  
Úhrada za stravu:  
Normální strava 205,- Kč/den  
Diabetická strava 205,- Kč/den  
Úhrada za poskytované úkony péče se hradí ve výši přiznaného příspěvku na péči.  
 
Popis služby :  
Pobytová služby v Domově pro seniory je poskytována ve dvou objektech, ulice Cvičebná a 
Thákurova. Oba objekty jsou bezbariérové.  
Ubytovací služby jsou poskytovány v jednolůžkových a vícelůžkových pokojích. Mimo 
pokoje jsou uživatelům k dispozici jídelny, společenská místnost s knihovnou, prostory 
aktivizace a zahrada.  
Prostory Domova jsou zařízeny tak, aby se uživatelé cítili příjemně a bezpečně. Pokoje jsou 
vybaveny nábytkem poskytovatele (polohovací postele, noční stolky, šatní skříně, stůl a židle, 
křesílka apod.). Dle dohody s poskytovatelem je možné, aby si uživatel pokoj dovybavil 
vlastními doplňky (obrazy, fotografie, vlastní televizor, lednička, apod.). 
