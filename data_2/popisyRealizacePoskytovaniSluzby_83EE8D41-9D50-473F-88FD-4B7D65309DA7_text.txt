 
Domov pro seniory 
POPIS REALIZACE POSKYTOVANÉ SLUŽBY 
 
Poskytovatel: 
Penzion pro seniory Frýdek-Místek, příspěvková organizace, Lískovecká 86, Frýdek, 738 01 Frýdek-Místek 1 
IČ 63699401 
Zřizovatel: 
Statutární město Frýdek-Místek 
Druh poskytované služby (dle zákona č. 108/2006 Sb., § 49): 
Domovy pro seniory – pobytová služba 
Místo poskytování sociální služby: 
Sociální služba je poskytována v domově pro seniory, který je součástí organizace Penzion pro seniory 
Frýdek-Místek, příspěvková organizace, Lískovecká 86, 738 01 Frýdek-Místek.  
Poslání 
Prostřednictvím pobytové služby Domova pro seniory poskytujeme pomoc a podporu uživatelům 
v nepříznivé sociální situaci, kteří již nemohou žít ve svém vlastním domácím prostředí. Nepříznivou sociální 
situací se rozumí snížení nebo ztráta soběstačnosti a osamělost. 
 
Cílová skupina 
Sociální služba je určena lidem ve věku od 60 let zejména z okresu Frýdek-Místek, kteří mají sníženou 
soběstačnost z důvodu věku nebo zdravotního stavu, jejichž situace vyžaduje pravidelnou pomoc jiné fyzické 
osoby.  
Cíle  
1. Podporovat uživatele při adaptaci v Domově 
• pomoc uživateli lépe přijímat změnu nového prostředí 
• 
ve spolupráci s uživatelem a jeho rodinnými příslušníky vybavit pokoj uživatele 
 
Penzion pro seniory Frýdek-Místek, příspěvková organizace 
Lískovecká 86; 738 01 Frýdek-Místek 
IČO: 636 994 01 
Číslo účtu: 27 - 359 338 0267 / 0100 
Datová schránka: 8pajszz 
www.penzion-fm.cz 
2. Podporovat uživatele v soběstačnosti 
• motivovat a podporovat uživatele v udržení schopností a dovedností  
• podporovat uživatele v aktivní péči o sebe 
 
3. Podporovat uživatele v kontaktu se společenským prostředím 
• podporovat uživatele při navazování vztahů s dalšími uživateli  
• 
vytvářet uživateli podmínky pro aktivní způsob života 
• podporovat uživatele ve využívání služeb a aktivit v Domově a mimo Domov 
 
4. Podporovat uživatele v udržování kontaktů s rodinnými příslušníky, přáteli, známými 
• 
podporovat uživatele v udržování stávajících kontaktů  
• podporovat uživatele při navazování nových kontaktů 
 
 Zásady 
• Dodržování práv uživatelů – pracovníci při poskytování služby dodržují a respektují práva uživatele. 
• Týmová spolupráce – pracovníci při poskytování služby uživateli navzájem spolupracují a předávají si 
informace. 
• Respektování volby – pracovníci při poskytování služby respektují vlastní rozhodnutí a přání uživatele. 
• Individuální přístup – pracovníci při poskytování služby postupují podle individuálních potřeb 
uživatele. 
• Poskytování odborné služby – pracovníci, kteří poskytují služby, mají odborné vzdělání, které si nadále 
zvyšují. 
 
Kapacita a rozsah 
• Kapacita služby je pro 14 uživatelů 24 hodin denně. 
Základní činnosti: 
 
1. Poskytnutí ubytování: 
• ubytování, 
• úklid, praní, drobné opravy ložního a osobního prádla včetně žehlení. 
  
2. Poskytnutí stravy: 
• 
zajištění celodenní stravy podle zásad racionální výživy a potřeb dietního stravování, v rozsahu 
3 hlavních jídel a 2 vedlejších jídel. 
 
3. Pomoc při zvládání běžných úkonů péče o vlastní osobu: 
• pomoc při oblékání a svlékání včetně speciálních pomůcek, 
• 
pomoc při přesunu na lůžko nebo vozík, pomoc při vstávání z lůžka, uléhání, změna poloh, 
• pomoc při podávání jídla a pití, 
• pomoc při prostorové orientaci, samostatném pohybu ve vnitřním i vnějším prostoru. 
 
4. Pomoc při osobní hygieně nebo poskytnutí podmínek pro osobní hygienu: 
• pomoc při úkonech osobní hygieny, 
• 
pomoc při základní péči o vlasy a nehty, 
• pomoc při použití WC. 
 
5. Zprostředkování kontaktu se společenským prostředím: 
• 
podpora a pomoc při využívání běžně dostupných služeb a informačních zdrojů – doprovod 
do obchodu, k lékaři, do knihovny, do kostela, zajištění kadeřnice, pedikérky,  
• pomoc při obnovení nebo upevnění kontaktu s rodinou a pomoc a podpora při dalších aktivitách 
podporujících sociální začleňování osob – doprovod na kulturní akce, oslavy narozenin s rodinou, 
s přáteli. 
 
6. Sociálně terapeutické činnosti: 
• 
aktivity, které podporují uživatele v obnovení, udržení a posílení kompetencí ke zvládání péče 
o vlastní osobu – podpora v samostatnosti v hygieně, oblékání a stravování, 
• 
další terapeutické činnosti – trénování paměti, smyslová terapie, vzpomínkové setkání, kontakt 
člověka se zvířetem, využívání prvků bazální stimulace, muzikoterapie.  
 
7. Aktivizační činnosti: 
• 
volnočasové a zájmové aktivity – čtení a předčítání z knih a časopisů, hraní společenských her, 
promítání filmů s různou tématikou, ruční práce, společné vaření, hudební aktivity, procházky 
a posezení v zahradě Domova, podpora duchovních potřeb,  
• 
pomoc při obnovení nebo upevnění kontaktu s přirozeným sociálním prostředím –účast na akcích 
pořádaných v Domově a mimo Domov, 
• 
činnosti zaměřené na nácvik a upevňování motorických, psychických a sociálních schopností 
a dovedností – individuální nebo skupinové cvičení, nácvik jemné motoriky, nácvik chůze, nácvik 
denních činností, luštění křížovek a kvízů. 
 
8. Pomoc při uplatňování práv, oprávněných zájmů a při obstarávání osobních záležitostí: 
• 
poskytování základního sociálního poradenství v těch oblastech, ve kterých potřebuje uživatel 
poradit nebo hájit svá práva, 
• 
pomoc při vyřizování úředních záležitostí (např. vyřizování dávek sociální péče nebo sociálního 
zabezpečení, změna trvalého pobytu, výměna občanského průkazu), 
• 
zajištění návštěvy pracovníka úřadu, notáře v Domově, pokud není uživatel schopen návštěvy 
na příslušném úřadě, 
• 
pomoc se zajištěním speciálních pomůcek, 
• 
podpora a pomoc při zajištění úhrady různých poplatků. 
 
 
Jednání se zájemcem o službu: 
V případě zájmu o poskytování sociální služby se zájemce může obrátit na sociální pracovnici, která mu 
v rámci osobního jednání poskytne veškeré informace o zařízení včetně možnosti prohlídky domova 
pro seniory. Pokud se zájemce rozhodne podat žádost, může ji předat osobně v kanceláři sociální pracovnice, 
případně poslat písemně (poštou nebo elektronicky). Po přijetí žádosti proběhne sociální šetření v místě 
pobytu zájemce. Žádost je následně bodově ohodnocena a na základě dostupných informací o zájemci 
projednána hodnotící komisí. Komise rozhodne o zařazení či nezařazení do databáze žadatelů. O zařazení 
může být zájemce na jeho žádost písemně informován. Žádosti jsou shromažďovány a evidovány v sídle 
organizace. 
 
Vstup žadatele do služby 
Smlouva o poskytování sociální služby v domově pro seniory (dále jen „smlouva“): 
Sociální služba je poskytována na základě uzavřené písemné smlouvy dle zákona č. 108/2006 Sb., o sociálních 
službách, v platném znění. 
 
Etapy procesu uzavírání smlouvy 
a) Výběr osoby z databáze žadatelů (pokud byla z kapacitních důvodů odmítnuta), 
b) Pozvání vybrané osoby k jednání (nebo dojednání návštěvy v místě pobytu), 
c) Nabídka uvolněného místa vybrané osobě (nabídka uzavření smlouvy), 
d) Jednání s osobou před uzavřením smlouvy: 
• 
Aktualizace nepříznivé sociální situace osoby. 
• 
Sjednání rozsahu a průběhu poskytování sociální služby – dojednání způsobu podpory při poskytování 
péče. 
• 
Dojednání podpory v oblasti individuálně určených očekávání, potřeb a osobních cílů. 
• 
Opětovné seznámení osoby s důležitými informacemi o poskytované sociální službě. 
• 
Dojednání dalších praktických záležitostí, které souvisí se zahájením poskytování služby. 
• 
Projednávání návrhu smlouvy. 
e) Prostor pro rozhodování osoby o návrhu smlouvy. 
f) Uzavření smlouvy. 
 
 
Informace o úhradách: 
 
Výše úhrady za stravu a ubytování se řídí platným Sazebníkem úhrad. 
Úhrada za péči se hradí z přiznaného příspěvku na péči v jeho plné výši. 
 
Plánování a průběh poskytování sociální služby: 
Každý uživatel má sestaven svůj individuální plán na základě jeho potřeb, zájmů a cílů. Individuální plán se 
v pravidelných intervalech vyhodnocuje a aktualizuje. V případě potřeby se zpracovává Plán rizik. Průběh 
poskytované služby je zdokumentován v písemné podobě. 
Po zahájení poskytování služby pracovník v sociálních službách (klíčový pracovník) společně s uživatelem 
sestaví individuální plán, který je dále sledován, realizován, doplňován, vyhodnocován. Klíčový pracovník 
reaguje v případě potřeby na aktuální situaci uživatele, přehodnocení potřeb, osobních cílů a způsobu 
poskytování podpory. Iniciuje v týmu řešení situace uživatele. Uživatel má právo požádat o změnu klíčového 
pracovníka. O této potřebě informuje sociálního pracovníka. 
 
Metody práce s uživatelem 
Při poskytování sociální služby jsou využívány především metody individuální a skupinové práce s uživateli. 
U všech uživatelů je vedena agenda individuálního plánování, sociální, ošetřovatelská a zdravotní 
dokumentace. Metody individuální práce zahrnují nastavení individuálního plánu na základě individuálních 
potřeb uživatele. Cílem skupinové práce je realizace aktivizačních činností a využití volného času. Uživatelé 
se mohou v rámci aktivizačních činností účastnit canisterapie, muzikoterapie, společných setkání 
se sociálním pracovníkem aj. Podporujeme uživatele v kontaktu s rodinou, přáteli a sociálním začleňování. 
 
Způsob vyřizování podnětů, připomínek nebo stížností uživatelů: 
Podnět, připomínku nebo stížnost může podat uživatel, opatrovník, rodinný příslušník, zaměstnanci zařízení 
a další osoby, přicházející do kontaktu s Domovem nebo uživateli. Podnět, připomínka nebo stížnost může 
být podána ústně (osobně nebo telefonicky), písemně (poštou, elektronickou formou).  
Uživatelé mohou své podněty a připomínky, případně stížnosti na způsob a kvalitu poskytovaných služeb 
také sdělovat prostřednictvím schránky podnětů, připomínek a stížností. Obsah této schránky kontroluje 
sociální pracovnice s další osobou (obvykle s vedoucí služby), 2x za měsíc (co 14 dnů).  
Podání podnětu, připomínky nebo stížnosti může být i anonymní. 
Stížnost je povinen přijmout kterýkoliv pracovník Domova, na kterého se uživatel obrátí. Jde-li o ústní 
stížnost, pracovník zapíše stížnost do formuláře „Protokol o stížnosti“, formulář předá vedoucí služby. 
Vedoucí služby zajistí předání přijaté stížnosti sociální pracovnici. Ta stížnost zaeviduje a bezodkladně 
informuje ředitele organizace o zaevidované stížnosti.  
Za řešení stížností je odpovědný ředitel organizace. Ředitel pověří osobu, která bude odpovídat za prošetření 
stížnosti vždy s ohledem na předcházení možného střetu zájmů (stížnost nesmí řešit osoba, proti které je 
stížnost směřována, nebo by v situaci byla zainteresována). 
Stížnosti jsou evidovány u sociální pracovnice a vyřizovány nejpozději do 30 dnů ode dne podání, dle 
platného vnitřního pravidla pro podání a vyřizování stížností na kvalitu nebo způsob poskytování sociální 
služby v domově pro seniory.  
Vyjádření k anonymní stížnosti je zveřejněno na nástěnce v chodbě domova pro seniory, a to po dobu 
1 měsíce.  
V případě nespokojenosti s vyřízením stížnosti se může stěžovatel obrátit na: 
Nadřízený orgán: 
- 
Statutární město Frýdek-Místek, Magistrát města Frýdku-Místku, odbor sociálních služeb (Radniční 
1149, Frýdek, tel. vedoucí odboru 558 609 311) 
Nezávislý orgán:  
 
- Ministerstvo práce a sociálních věcí, oddělení inspekce sociálních služeb Morava a Slezsko (Kosmonautů 
989/8, 779 00 Olomouc, tel. 950 196 588) 
- Veřejný ochránce práv (Údolní 39, 602 00 Brno, tel. 542 542 888, e-mail: podatelna@ochrance.cz) 
- Rada seniorů České republiky (Dům Radost, nám. Winstona Churchilla 2, 130 00 Praha 3, tel. 234 462 074-
7, e-mail: rscr@rscr.cz 
 
Ukončení poskytnutí služby: 
Poskytování sociální služby v domově pro seniory lze ukončit dohodou obou smluvních stran, ukončením 
činnosti poskytovatele nebo zrušením registrace sjednané sociální služby, písemnou výpovědí. 
Uživatel může smlouvu vypovědět kdykoliv bez udání důvodu, výpovědní doba pro výpověď danou 
uživatelem činí 1 měsíc a počíná běžet prvním dnem kalendářního měsíce následujícího po měsíci, v němž 
byla výpověď poskytovateli doručena. 
Výpověď ze strany poskytovatele může být dána pouze v případě, kdy uživatel již dále nepatří do cílové 
skupiny, nebo hrubě poruší povinnosti vyplývající ze smlouvy. Výpovědní lhůty u výpovědi ze strany 
poskytovatele jsou upraveny ve Smlouvě o poskytování sociální služby. 
 
Popis materiálního a technického zabezpečení sociální služby 
Pobytová sociální služba domova pro seniory je poskytována v přízemí vícepodlažní budovy v ulici Lískovecká 
86 ve Frýdku-Místku ve vzdálenosti cca 150 m od zastávky MHD Frýdek-Místek, Revoluční. Autem je služba 
dostupná ze směru od Dobré po tř. T. G. Masaryka, na křižovatce pak dále rovně po Revoluční a na křižovatce 
vpravo po Lískovecké cca 100 m, budova po levé straně. Nad budovou je k dispozici parkoviště pro osobní 
auta.  
Zařízení je bezbariérové, vybavené výtahem. Kapacita služby je 14 uživatelů. Doba poskytování služby 
je nepřetržitá.  
Sociální služba je poskytována v sedmi dvoulůžkových pokojích s vlastním balkonem, sociálním zařízením, 
televizorem, lednicí. Každý obyvatel má k dispozici elektricky ovladatelné polohovací lůžko, signalizaci 
k přivolání personálu, noční stolek, malý stůl, křeslo, uzamykatelnou šatní skříň, komodu, polici, lampičku a 
má možnost dovybavit si osobní prostor sobě blízkými předměty. Soukromí je zajištěno přenosnými 
zástěnami.   
Pro všechny obyvatele je k dispozici také koupelna vybavena dvěma sprchovacími kouty, vanou, koupací židlí 
a koupacím lůžkem.  
K dispozici je i společná denní místnost se sociálním zázemím a balkonem, vybavena kuchyňským koutem 
s varnou deskou, troubou, mikrovlnnou troubou, varnou konvicí, stolem, židlemi, pohovkou, skříní, 
zásuvkovou komodou, policemi, lampou. 
K vyplnění volného času mohou uživatelé využít tělocvičnu, knihovnu a klubovnu s kulečníkem. Rovněž jsou 
k dispozici venkovní relaxační prostory s nově vybudovaným hřištěm na pétanque, závěsnými ruskými 
kuželkami, pergola s lavičkami a dvěma šachovými stolky. 
V objektu budovy je vybudována prádelna, která zajišťuje praní a žehlení provozního i osobního prádla 
uživatelů. Úklidová služba je řešena dodavatelsky. 
Strava je pro uživatele zajišťována prostřednictvím externího dodavatele.  
Domov pro seniory je přístupný rodinám uživatelů, blízkým osobám i veřejnosti. 
 
Ve Frýdku-Místku dne 1. 2. 2020 
 
Ing. Jaroslav Chlebek 
ředitel organizace 
 
 
 
 
 
 
 
