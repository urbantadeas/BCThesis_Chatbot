Zařízení: Domov Sosna 
Sociální služba: Domovy pro seniory, 1127458 
Kapacita služby: Počet lůžek 60  
Kapacita sociální služby Domovy pro seniory je 60 uživatelů. Služba je poskytována v zařízení Domov 
Sosna v Třinci na ulici Habrová 302, celoročně, nepřetržitě 24 hodin. 
 Okruh osob, kterým je služba určena: 
Žadatelé, kteří splňují podmínky z hlediska potřebnosti sociální služby.  Jsou to senioři, kteří mají 
vzhledem k věku sníženou soběstačnost a jejichž stav při péči o vlastní osobu vyžaduje pravidelnou 
pomoc jiné osoby. 
Věk pro přijetí je 60 let a výše. 
 Cíle a principy sociální služby  
Posláním služby Domovy pro seniory poskytované v Domově Sosna v Třinci, je poskytování 
pobytových služeb seniorům, jejichž schopnosti jsou snížené hlavně z důvodu věku a nepříznivého 
zdravotního stavu a nemohou situaci řešit pomocí rodiny, blízkých nebo terénních služeb. Služby 
poskytujeme na základě individuálních potřeb, podporujeme sociální vztahy, posilujeme 
samostatnost a nezávislost. 
Obecné cíle 
• 
důstojné dožití 
• 
udržení soběstačnosti a samostatnosti dokud je to možné 
Zásady poskytované sociální služby 
1. Respektování volby a přání uživatele  
2. Individuální přístup a flexibilita 
3. Komunikace  
4. Týmová spolupráce  
5. Odbornost a profesionalita  
6. Zásada jednotného přístupu 
 Popis prostředí, v němž je služba poskytována 
Službu poskytujeme v zařízení Domov Sosna. Zřizovatelem je město Třinec.  Celková kapacita služby 
je 60 lůžek. Máme 12 jednolůžkových a 24 dvoulůžkových pokojů. Služba se nachází v přízemí 
Domova Sosna společně s Odlehčovací službou. Pokoje jsou bezbariérové vybavené nábytkem 
zařízení. Polohovací postel, noční stolek, stůl, židle, křeslo, jídelní stolek, skříň. Každý pokoj má své 
sociální zařízení a umyvadlo. V části A a B jsou koupelny společné pro danou část oddělení. V části C 
jsou průchozí koupelny se sprchovým koutem společné vždy pro dva pokoje. Dva jednolůžkové 
pokoje mají koupelnu s vanou. Uživatelé mohou využívat společnou jídelnu, společenskou místnost, 
prostory Centra volného času, zahradu se zahradním altánem. 
 Stručný popis nabízené činnosti a úkonů sociální služby pro konkrétní sociální 
službu  
Nabízíme ubytování v jednolůžkových a dvoulůžkových pokojích, poskytování celodenní stravy, 
pomoc při zvládání běžných úkonů péče o vlastní osobu, pomoc při osobní hygieně nebo poskytnutí 
podmínek pro osobní hygienu, zprostředkování kontaktu se společenským prostředím, sociálně 
terapeutické, aktivizační činnosti v Centru volného času (půjčování knih, denního tisku, časopisů, 
Zpívánky – soubor Sosna, trénink paměti), pomoc při uplatňování práv, oprávněných zájmů a při 
obstarávání osobních záležitostí, úklid, praní, žehlení a drobné opravy ložního a ostatního prádla a 
jiné.  
 
 Popis případných nabízených fakultativních služeb 
Ceny fakultativních služeb jsou uvedeny v ceníku služeb pro uživatele Domova Sosna. Mezi 
fakultativní služby se řadí:  odvoz služebním vozidlem, zapůjčení kompenzačních nebo zdravotních 
pomůcek, soukromý počítač a lednice na pokoji, opravy a revize vlastních, případě dlouhodobě 
zapůjčených el. přístrojů a zařízení a fakultativní svačiny nad rámec základní stravy. 
 Popis způsobu vyjednávání se zájemcem o službu v souladu se standardy kvality 
sociálních služeb 
Se zájemcem o službu jedná sociální pracovník v kanceláři sociálních pracovníků v pracovní dny od 
8:00 hod. do 15.00hod. nebo po dohodě.  
Zájemce obdrží od sociálního pracovníka tzv. informační balíček, který obsahuje: 
- 
Žádost o umístění do Domova Sosna 
- 
Vyjádření lékaře o zdravotním stavu žadatele 
- 
Ceník služeb  
- 
Informační letáček 
- 
Průvodce sociálními službami města Třince a okolí (na vyžádání) 
- 
CD ke spuštění prezentace poskytované služby (na vyžádání) 
Sociální pracovník představí sebe a službu. Během jednání se pracovník několikrát ujistí (zpětným 
dotazováním a kladením opakujících se otázek), zda zájemce o službu všem informacím porozuměl, 
v případě potřeby informace zopakuje. V průběhu schůzky má zájemce prostor se zeptat na to, co ho 
zajímá.  
Jednání se mohou účastnit rodinní příslušníci, osoby blízké (např. sousedé, přátelé), osoby, které 
o zájemce v současné době pečují a jsou zdrojem informací o zájemci. Osobní jednání může probíhat i 
v domácím prostředí žadatele nebo jinde, kde se žadatel momentálně nachází (nemocnice, léčebna). 
 Popis způsobu uzavírání smlouvy o poskytnutí sociální služby 
Podklady pro uzavření smlouvy připravuje a zpracovává sociální pracovník, podepisuje ji statutární 
zástupce SSMT, tedy ředitel organizace. 
Na straně druhé stvrzuje Smlouvu svým podpisem zájemce/uživatel služby. Pokud je omezen ve 
způsobilosti k právním úkonům, podepisuje za něj Smlouvu jeho zákonný zástupce (opatrovník), nebo 
zmocněná osoba. 
Při přijetí do zařízení je v den nástupu, nebo dle dohody rychleji, podepsána smlouva o poskytnutí 
sociální služby. Sociální pracovník se kladením otázek ujistí, zda uživatel porozuměl obsahu smlouvy. 
Návrh Smlouvy může dostat uživatel před nástupem na službu. 
 Tvorba individuálních plánů 
V den nástupu na službu je uživateli představen konkrétní klíčový pracovník, uživatel má možnost 
měnit klíčového pracovníka. Klíčový pracovník od nástupu uživatele na službu plánuje průběh 
poskytování služby. V plánování průběhu služby se odrážejí potřeby a očekávání uživatele a 
dohodnuté cíle spolupráce.  Podklady k plánování průběhu služby obdrží klíčový pracovník od sociální 
pracovnice. 
 Popis způsobu podávání a vyřizování stížností 
Každý uživatel služby má možnost podat podnět, připomínku, námitku a stížnost na kvalitu nebo 
způsob poskytování sociálních služeb. K podání stížnosti je oprávněn kdokoli, nejen uživatel služby, 
ale v jeho zájmu také jakýkoli občan (opatrovník, rodinný příslušník, pracovník zařízení, soused, 
přítel…). 
Při nástupu na službu je uživateli předán informační leták s postupem kde, kdy, jak a komu si může 
stěžovat.  Evidence stížností je v kanceláři sociálních pracovnic. Seznámení s postupem pro podávání 
stížností je součástí Smlouvy o poskytování sociální služby. 
Do 14 dnů od sdělení či předání stížnosti je uživatel (ten, kdo stížnost podal) seznámen se způsobem 
řešení stížnosti.  
