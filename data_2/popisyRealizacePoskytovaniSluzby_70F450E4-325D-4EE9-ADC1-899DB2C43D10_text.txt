Popis realizace poskytování sociálních služeb 
 
 
Název poskytovatele 
 
Domov pro seniory Malešice 
Druh služby 
Identifikátor 
 
Domov pro seniory 
3705368 
Forma služby 
 
pobytová 
Název zařízení a místo 
poskytování 
Domov pro seniory Malešice, Rektorská 577/5, Praha 10 – 
Malešice, 108 00, Praha 108 
 
Cílová skupina  
Cílovou skupinou Domova pro seniory jsou senioři s věkovou kategorií starší 55 let s trvalým bydlištěm 
v Praze (v případě volné kapacity i mimo Prahu), pokud splňují podmínky §49 odst. 1 zákona č.108/2006 
Sb., o sociálních službách, ve znění pozdějších předpisů, jsou příjemci starobního důchodu (výjimečně 
příjemci plného invalidního důchodu), kteří nemohou setrvávat v domácím, přirozeném prostředí, a to ani 
za podpory rodiny a návazných terénních sociálních služeb. 
 
 
Jednání se zájemcem o službu, vstup uživatele do služby 
Uživatel do služby vstupuje na základě podané žádosti na sociálním oddělení DS Malešice (formulář i 
náležitosti související se žádostí jsou uvedeny na webových stránkách DS Malešice, popř. si je žadatel 
může vyzvednout na sociálním oddělení). Podaná žádost po schválení lékařem je zaregistrována a 
zařazena do pořadníku čekatelů. Před samotným nástupem k pobytu proběhne v některých případech 
sociální šetření za účelem zjištění životní situace a jeho schopnosti uspokojovat své potřeby. Na základě  
šetření a bodového hodnocení žádosti pracovní skupina složená ze sociální pracovnice, lékaře a vedoucí 
ošetřovatelského oddělení zhodnotí žádost z hlediska zdravotního, ošetřovatelského i sociálního (včetně 
posouzení vhodnosti poskytované služby pro konkrétního žadatele). O kladném či záporném výsledku je 
žadatel, nebo jeho zákonný zástupce písemně informován sociální pracovnicí.  
 
 
Podrobný popis realizace služby  
Zaměstnanci Domova pro seniory Malešice považují za profesní prioritu provázet seniory ve stáří, 
poskytovat jim služby, které umožní co nejdelší zachování samostatnosti, soběstačnosti, aktivity a 
kontaktu s přirozeným sociálním prostředím. Důraz je kladen na práva, potřeby, jedinečnost a důstojnost 
seniorů, zachování maximální míry jejich soukromí a možnosti svobodného rozhodování. 
Hlavním cílem je spokojenost klientů, respektování jejich potřeb a požadavků, včetně zajištění bezpečí a 
klidu, s navozením příjemné atmosféry v kolektivním soužití při zachování soukromí, občanských práv a 
svobod každého klienta. 
Snažíme se garantovat klientům v rámci uzavřené smlouvy a poskytované pobytové sociální službě 
životní jistotu v oblasti ubytování, stravování, potřebné zdravotní a ošetřovatelské péči a sociálního 
poradenství. 
Naší snahou je dále umožnit klientům využití aktivizačních, sociálně terapeutických a dalších služeb,  
které poskytují podporu a pomoc při naplňování individuálních potřeb a přání klientů. 
Poskytujeme  klientům i rodinným příslušníkům podporu v závěrečné fázi života tak, aby byla zajištěna 
jejich důstojnost, přání a péče v souladu s nejnovějšími přístupy ( tzv. paliativní přístup, paliativní péče ). 
 
 
 
Metody práce 
Ke každému klientovi se v rámci našich možností snažíme přistupovat individuálně a poskytované služby 
nastavit dle jeho aktuálních potřeb a osobních cílů. Tomuto účelu slouží mimo jiné: 
 
Oddělení ošetřovatelské – zajištění každodenní péče o klienta v oblastech, ve kterých již není jeho 
soběstačnost zcela úplná: např. zajištění celodenní stravy odpovídající věku, zásadám racionální výživy 
a potřebám dietního stravování, minimálně v rozsahu 3 hlavních jídel, pomoc při zvládání běžných úkonů 
péče o vlastní osobu: pomoc při oblékání a svlékání včetně speciálních pomůcek, pomoc při přesunu na 
lůžko nebo vozík, pomoc při vstávání z lůžka, uléhání, změna poloh, pomoc při podávání jídla a pití, 
pomoc při prostorové orientaci, samostatném pohybu ve vnitřním i vnějším prostoru, pomoc při osobní 
hygieně nebo poskytnutí podmínek pro osobní hygienu: pomoc při úkonech osobní hygieny, pomoc při 
základní péči o vlasy a nehty, pomoc při použití WC. 
 
Oddělení rehabilitace a aktivizace – zajištění zlepšování fyzické kondice klientů, nácvik a upevňování 
motorických, psychických a sociálních schopností a zároveň pořádání volnočasových aktivit různorodého 
charakteru tak, aby si našel opravdu svou činnost každý klient. Mezi velmi oblíbené akce patří např. 
kulturní pořady, poslech vážné hudby, sportovní hry, výlety a mezigenerační setkávání, kde máme úzkou 
spolupráci s blízkou mateřskou školou. Podpora v aktivitách klientů dle jejich individuálních zájmů a 
potřeb např. tvořivá činnost, péče o místní flóru, tvorba časopisu Náš domov i duchovní vyžití. Pro tyto 
aktivity využívají klienti tělocvičnu, klubovnu, studovnu, společenský sál, prostory kavárny, dílnu, 
venkovní areál a haly na jednotlivých odděleních. 
 
Oddělení sociální – pomáhá klientům řešit osobní problémy, záležitosti na úřadech, zprostředkování 
nároků na různé příspěvky, pomoc při uplatňování práv, oprávněných zájmů a při obstarávání osobních 
záležitostí, podpora a pomoc při využívání běžně dostupných služeb a informačních zdrojů, pomoc při 
obnovení nebo upevnění kontaktu s rodinou, pomoc a podpora při dalších aktivitách podporujících 
sociální začleňování osob. 
 
Nutriční terapeutka provádí ve spolupráci se staničními sestrami nutriční screening a kontrolu příjmu 
potravy a tekutin u rizikových klientů. Strava se připravuje ve vlastní kuchyni na základě stanovených 
diet.  
Poskytování zdravotních služeb zajišťuje externí subjekt. Do domova dochází diabetolog, psychiatr, 
ortoped, ORL. 
 
 
 
Vyřizování stížností 
Klient může bezpečně, diskrétně a bez obav podat stížnost, podnět, připomínku, popřípadě se připojit 
k petici a to písemně nebo ústně u ředitele, nebo v sekretariátu ředitele DS, či kterémukoliv vedoucímu 
zaměstnanci DS, tj. u staniční sestry, u sociálních pracovníků a to osobně nebo prostřednictvím svého 
zvoleného zástupce, či klíčového pracovníka. Další alternativou je předání stížnosti do schránek 
umístěných na každém oddělení. 
 
 
Ukončení služby 
Klient může kdykoliv ukončit svůj pobyt v DS (odstoupit od smlouvy o poskytování sociální služby) bez 
udání důvodu. Ze strany DS může ukončení pobytu dojít pouze z důvodu stanovených zákonem. 
 
 
Úhrady za služby 
Dle vyhlášky 505/2006 Sb. Viz. Ceník uvedený na stránkách www.malesiceds.cz 
 
 
Další doplňující informace 
Kapacita Domova pro seniory Malešice: 
Oddělení A – 98 míst 
Oddělení B – 120 míst 
 
Fakultativní služby (jsou-li poskytovány) 
 
 
Prostory, materiální a technické vybavení 
Oddělení A: 
Je určené pro klienty mobilní, s kapacitou 98 míst. Jedná se o samostatnou budovu složenou   
z přízemí a 3 pater. Přístup do této budovy je chodbou z přízemí hlavní budovy. V budově jsou  
dva osobní výtahy a únikové schodiště. Pro cílovou skupinu uživatelů tohoto   
oddělení je zde zřízena jedna ošetřovatelská stanice včetně vyšetřovny, místnost pro personál, kancelář 
staniční sestry, pracovní místnost pro švadlenu. 
 
Celková kapacita 98 míst:  
- 
4 pokoje dvoulůžkové, každý včetně WC a vany, předsíňky, lodžie  
- 
90 pokojů jednolůžkových, včetně WC a umyvadla, předsíňky, lodžie 
- 
pokoj zvýšené péče tzv. marodka (přechodný pobyt obyvatele v době nemoci), včetně WC a 
umyvadla  
V každém pokoji se nachází signalizace propojená se sesternou: 
- 
 u lůžka signalizace sestra – klient 
- 
 na WC signalizace s táhlem nouzového volání 
- 
 v předsíni telefon 
 
Na všech poschodích jsou společné sprchové kouty a koupelny s WC s bezbariérovou úpravou pro 
klienty vybaveny signalizací s táhlem nouzového volání, též propojeno se sesternou, madly a sprchovými 
židlemi, společenskou halou s televizí, sedací soupravou, kuchyňkou, která je vybavena kuchyňskou 
linkou s dřezem, sporákem, rychlovarnou konvicí a ledničkou. 
Pokoje v přízemí mají předzahrádku. 
Veškerý nábytek je lehce omyvatelný, podlahy snadno čistitelné a dezinfikovatelné.   
V budově je zřízena elektronická požární signalizace ( EPS ). 
 
 
    
Oddělení B: 
Je určené pro klienty imobilní a částečně mobilní, s kapacitou 120 míst, dělené na jednotlivé lůžkové 
ošetřovatelské stanice, kdy jedno patro je jedna ošetřovatelské stanice s kapacitou 30 klientů. Budova 
tohoto oddělení není samostatná, je součástí hlavní budovy a převyšuje ji o 4 patra. Přístup na jednotlivé 
stanice je zajištěn dvěma výtahy, z toho jedním pro imobilní klienty, případně únikovým schodištěm. Obě 
části budovy jsou průchozí suterénem a přízemím.  
 
Na každém podlaží se nachází: 
- 
4 čtyřlůžkové pokoje, 5 dvoulůžkových pokojů a 4 pokoje jednolůžkové, které jsou vybaveny 
polohovacími lůžky opatřené signalizací sestra – klient a komunikačním terminálem, chodbovým 
signalizačním světlem, WC se signalizací s táhlem nouzového volání (signalizace propojena se 
sesternou), umyvadlem, nočními stolky a skříněmi, televizí, předsíňkou a lodžií 
- 
společenská hala pro klienty s televizí, bezbariérová koupelna vybavena táhlem nouzového 
volání a komunikačním terminálem, sprchou, vanou, která je uzpůsobená pro zvedák při koupání 
imobilních klientů, zvedák a pro zcela imobilní klienty je možné použít pojízdné koupací lůžko 
- 
sesterna, místnost pro personál, místnost staniční sestry, kuchyňka, která je vybavena 
kuchyňskou linkou s dřezem, rychlovarnou konvicí, elektrickým sporákem, ledničkou, myčkou na 
nádobí a tepelným vozíkem na rozvoz jídla 
 Veškerý nábytek je lehce omyvatelný, podlahy snadno čistitelné a dezinfikovatelné.   
 
Oddělení rehabilitace a aktivizace 
- 
 předsíňka 
- 
 tělocvična 
- 
 místnost pro elektroléčbu 
- 
 místnost pro masáže a ultrasonoterapii 
- 
 kancelář pro terapeuty 
- 
 terapeutická dílna s kuchyňským koutem 
- 
 místnost pro vodoléčbu + sprchový kout 
- 
 toalety (2x WC a umyvadlo) 
- 
 denní místnost pro terapeuty 
 
 
Klienti mohou využívat i prostory studovny( televize, DVD, video ), klubovny a společenského sálu (klavír, 
projekční sestava, ozvučení sálu zesilovačem s mikrofony, stolní tenis - k dispozici 2 hrací stoly).  
V budově je zřízena elektronická požární signalizace ( EPS ). 
 
 
 
 
 
Dne: 13.9.2023 
 
Zpracovala: Eva Vaverková 
 
 
