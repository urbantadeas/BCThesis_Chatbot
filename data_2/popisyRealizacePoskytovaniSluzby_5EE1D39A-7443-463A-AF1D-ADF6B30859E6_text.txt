 
 
 
 
 
 
1 
 
 
Popis realizace poskytování sociální služby 
 
Název poskytovatele 
Domov Alfreda Skeneho Pavlovice u Přerova, příspěvková 
organizace 
Název služby 
Domov pro seniory 
§ 
§ 49 zákona č. 108/2006 Sb., o sociálních službách, ve znění 
pozdějších předpisů 
Kapacita 
90 míst 
Působnost služby 
Olomoucký kraj 
1. Veřejný závazek 
Veřejný závazek je definován níže uvedeným posláním, cíli a zásadami.  
 
a. Poslání  
 
Domov pro seniory (dále Domov) poskytuje pobytové sociální služby zejména seniorům, 
kteří mají sníženou soběstačnost zejména z důvodu věku a zdravotního stavu. Služba je 
poskytována v případě nepříznivé sociální situace žadatele, kdy je objektivně doložena 
potřeba zajištění nepřetržité pomoci další osobou nebo terénní službou, kterou nelze 
zajistit v domácím prostředí. 
Posláním sociální služby je 
1. je poskytovat individuální podporu, pomoc a péči v souladu s nastavenými postupy 
v Domově, které jsou definovány ve vnitřních předpisech (standardy kvality 
sociálních služeb, ošetřovatelské standardy, harmonogramy práce zaměstnanců 
zdravotního úseku a úseku sociálního) 
2. je zabezpečit důstojné a bezpečné prostředí vedoucí k udržení soběstačnosti 
seniorů 
3. je naplňovat objektivní potřeby i dostupná přání seniorů. 
 
 
b. Cíle 
 
Základním cílem poskytované služby je důstojné a plnohodnotné prožití života 
respektující schopnosti a dovednosti seniorů. Za naplňování základního cíle odpovídají 
všichni zaměstnanci Domova. 
Další cíle, resp. rozvojové cíle, jsou uvedeny ve Plánu rozvoje DAS Pavlovice, jehož 
plnění je vyhodnocováno vedením Domova po uplynutí každého kalendářního roku. 
 
c. Cílová skupina (okruh osob, pro které je služba určena a pro které určena není) 
 
Věková skupina: mladší senioři: od 60 let do 80 let 
 
 
 
 
 
 
2 
 
                            starší senioři: nad 80 let 
V Domově poskytujeme sociální pobytové služby zejména: 
1. seniorům se sníženou soběstačností zejména z důvodu věku, jejichž situace 
vyžaduje pravidelnou pomoc jiné fyzické osoby, kterou není možné zajistit 
v domácím prostředí 
2. seniorům s neurodegenerativními poruchami (Parkinsonova choroba, Prionova 
choroba, Huntingtonova choroba, Spinocerebelární ataxie, Spinální svalová atrofie 
3. seniorům v terminálním stadiu nemoci 
                             
 
Sociální služba není určena seniorům: 
1. jejichž zdravotní stav vyžaduje poskytování nepřetržité lékařské a ošetřovatelské 
péče ve zdravotnickém zařízení 
2. s prokázaným infekčním nebo parazitárním onemocněním 
3. s diagnózou Alzheimerovy demence. Výjimka je možná pouze v případě, kdy je 
diagnostikována demence a senior je imobilní 
4. kteří 
mají 
diagnostikovanou 
schizofrenii, 
psychotickou 
poruchu 
nebo 
psychiatrickou diagnózu vyžadující specializovanou lékařskou a ošetřovatelskou 
péči 
5. s objektivně prokázanou závislostí na alkoholu a jiných návykových látkách 
6. pokud nemají přiznaný příspěvek na péči a nejedná se o případy hodné zvláštního 
zřetele 
7. kteří svým chováním ohrožují sebe nebo své okolí. 
 
d. Zásady poskytování sociální služby 
 
Zásady při poskytovaní sociální služby: 
1. respektování svobodné volby seniorů při naplňování osobních potřeb a přání 
2. respektování soukromí seniorů dle možností poskytovatele služby 
3. individuální pomoc a podpora  
4. podporování nezávislosti na poskytované sociální službě 
5. poskytování poradenství přispívající k řešení nepříznivé sociální situace  
6. ochrana práv (omezení míry rizika), ale současně respektování práva na přirozené 
riziko vyplývající z osobního rozhodnutí seniora 
7. zachovávání lidské důstojnosti  
8. nastavení týmové spolupráce a jednotného přístupu spolu s dalšími odborníky, 
lékaři a terapeuty 
9. zajištění stejné nebo podobné kvality života, která seniorům přiblíží způsob života 
v domácím prostředí a v prostředí obce Pavlovice u Přerova 
10. spolupráce s rodinou uživatele, podpora při vytváření vztahových rámců vně i uvnitř 
organizace 
11. otevřenost sociální služby vůči veřejnosti prostřednictvím společenských, 
sportovních i volnočasových aktivit. 
2. Jednání se zájemcem o službu, vstup seniora do služby 
 
 
 
 
 
 
3 
 
Pravidla informování o službě 
Informace o pobytové sociální službě domov pro seniory může zájemce získat 
prostřednictvím zaměstnanců Domova (zejména sociálních pracovnic, vedoucí 
zdravotního úseku, ředitelky), a to více způsoby: při osobním jednání v organizaci, 
telefonicky, e-mailem nebo zprostředkovaně prostřednictvím webových stránek Domova, 
kde je zveřejněn tiskopis „Žádost o pobytovou sociální službu v DAS“ spolu s postupem 
pro podání žádosti. Nedílnou součástí žádosti je tiskopis „Vyjádření ošetřujícího lékaře o 
zdravotním stavu žadatele o pobytovou sociální službu“, který vyplňuje praktický lékař 
žadatele, v případě dlouhodobé hospitalizace ošetřující lékař. Základní informace jsou 
uvedeny také v informačním letáku. Informace jsou zpracovány v podobě srozumitelné 
pro veřejnost. 
Odpovědní zaměstnanci, pověření jednáním se zájemcem o službu, jednají výhradně 
s žadatelem nebo jeho zákonným zástupcem. V případě, že je zájemce omezen verbálně 
komunikovat, používají prostředky alternativní nebo augmentativní komunikace (fotky, 
obrázky, piktogramy) a spolupracují s nejbližšími příbuznými zájemce. K jednání si může 
žadatel přizvat rodinné příslušníky či osobu blízkou. Cílem je, aby zájemce o službu 
porozuměl všem důležitým informacím. Při rozhovoru se zájemcem hledáme takové 
způsoby dorozumívání, které zájemci umožní se podle své vlastní vůle a na základě svých 
potřeb a přání odpovědně rozhodnout. Z jednání musí vyplynout snaha pomoci.  
Při jednání se zájemcem dodržujeme určité zásady, např. vstřícnost k zájemci, vytvoření 
příjemného prostředí a klidné atmosféry, získání důvěry, dodržení soukromí při jednání, 
individuální a citlivý přístup. Ochotně vyslechneme zájemce, podáme mu dostačující a 
kompetentní informace o poskytované službě. V některých případech nemůže sociální 
pracovnice vycházet pouze ze sdělení zájemce, ale musí vůči němu vyvinout vysokou 
míru empatie a aktivity. V případě, že se zájemce při jednání chová agresivně, je pod 
vlivem alkoholu či jiné návykové látky, jednání přerušíme a domluvíme jiný termín 
schůzky. 
Podání žádosti o poskytnutí pobytové sociální služby 
1. Kompletně vyplněnou a podepsanou žádost je možné doručit osobně, zaslat 
naskenovanou 
e-mailem 
nebo 
prostřednictvím 
poštovních 
služeb  
do sídla Domova. Byl-li žadateli ustanoven soudem opatrovník, je příslušné 
usnesení soudu součástí podané žádosti. Žádost tak obsahuje údaje nezbytné pro 
posouzení potřebnosti sociální služby. 
2. Žádost je zaevidována i v případě, když je podána na jiném formuláři. Podmínkou 
je, že obsahuje údaje nezbytné pro její posouzení. 
3. V případě, že žádost neobsahuje údaje nezbytné pro její posouzení, je žadatel 
vyzván k jejich doplnění (ústně, písemně), a to v přiměřené lhůtě do 15 dnů. 
4. Nedílnou součástí Žádosti je formulář Vyjádření lékaře, který vyplňuje praktický 
lékař žadatele, v případě dlouhodobé hospitalizace ošetřující lékař.  
5. V případě, že žadateli jeho zdravotní stav nedovoluje jednat se sociální pracovnicí, 
připojí k Žádosti formulář Oprávnění k zastupování při vyřizování žádosti o 
pobytovou sociální službu. 
Projednávání požadavků a očekávání 
 
 
 
 
 
 
 
4 
 
1. V případě volné kapacity je žadatel kontaktován sociálními pracovnicemi  
a je dohodnuto sociální šetření v domácnosti žadatele, příp. na dohodnutém místě. 
Při 
jednání 
se 
žadatelem 
se 
sociální 
pracovnice 
prokáže 
průkazem 
vydaným Domovem a tímto přístupem je vstup do domácnosti zájemce i pro ni 
legitimnější. Pro žadatele se jedná o prvek zvýšení důvěry a pocitu bezpečí. 
2. Sociální pracovnice si ověří, zda má žadatel opravdu zájem o umístění, že se jedná 
o jeho přání. Projedná s žadatelem konkrétní podobu služby na základě jeho přání 
a potřeb: zjistí co je pro něj prioritou, jaké má požadavky a očekávání, co potřebuje, 
aby se mu lépe žilo, s čím potřebuje pomoci, proč s tím potřebuje pomoci, kdo 
všechno mu s tím má pomoci atd. Sociální pracovnice získává informace nejen 
rozhovorem, ale také z doložené dokumentace. V průběhu sociálního šetření je 
sepsán Záznam ze sociálního šetření, který žadatel podepíše. 
3. Sociální pracovnice seznámí žadatele s posláním Domova, cílovou skupinou, 
cílem a zásadami poskytované služby, se všemi poskytovanými službami 
(ubytování, stravování, fakultativní služby, zdravotní péče, aktivizační činnost), 
s Domácím řádem a dalšími vnitřními předpisy Organizace, úhradou a následným 
vyúčtováním za službu, možnostmi a způsoby podávání stížností v případě 
nespokojenosti s poskytovanou službou), s individuálním plánováním v Organizaci 
(standard č. 5), s právy a povinnostmi uživatele, s právy a povinnostmi Organizace, 
jednotlivými ustanoveními Smlouvy o poskytování pobytových sociálních služeb 
(standard č. 4) a současně odpoví na případné dotazy. Žadatel je informován o 
možnosti přihlášení k trvalému pobytu, s čímž souvisí i výměna občanského 
průkazu.  
4. Sociální pracovnice předá žadateli seznam věcí a dokladů potřebných k nástupu, 
orientační seznam oblečení a věcí osobní potřeby. Sociální pracovnice předává 
zájemci informace po částech a vždy si ověří, jak jim zájemce rozumí. Informace 
podávají sociální pracovnice ve srozumitelné formě, opakují je. K ukončení jednání 
se zájemcem o službu patří shrnutí, k čemu spolu dospěli a co bude následovat.  
5. Sociální pracovnice si ověří, zda zájemce o službu všemu rozuměl, co je pro něj 
důležité, co si pamatuje a nad čím bude uvažovat. Důležité informace předá 
žadateli i v písemné podobě. V zájmu plynulého přechodu žadatele z domácího 
prostředí do Domova a minimalizace stresové zátěže doporučí osobní návštěvu a 
prohlídku prostředí ještě před nástupem. 
6. V případě, že žadatel splňuje kritéria pro přijetí a rozhodne se uzavřít projednanou 
Smlouvu o poskytování pobytových sociálních služeb, je sjednán současně 
konkrétní den nástupu a jsou poskytnuty potřebné informace pro zahájení 
poskytování služby. Smlouva je s žadatelem uzavřena v písemné formě nejpozději 
v den nástupu do Domova. Náležitosti smlouvy upravuje zákon č. 108/2006 Sb., o 
sociálních službách, ve znění pozdějších předpisů. V případě, že žadatel odmítne 
Smlouvu uzavřít, postupuje sociální pracovnice v souladu se sociálním vnitřním 
předpisem Organizace č. 1 – Vyřizování žádostí o poskytnutí sociální služby. 
 
Poskytnutí sociální služby mimo pořadník 
1. Žadatel může požádat o poskytování sociální služby mimo pořadník. V takovém 
případě může být smlouva uzavřena pouze v případech, uvedených v Směrnici 
Olomouckého kraje. 
 
 
 
 
 
 
5 
 
2. Při posouzení žádosti o poskytnutí sociální služby mimo pořadník postupujeme 
v souladu se sociálním vnitřním předpisem Organizace č. 1 – Vyřizování žádostí  
o poskytnutí sociální služby. 
Pravidla pro postup při odmítnutí 
Podmínky poskytnutí pobytové sociální služby vycházejí z cílové skupiny uživatelů, resp. 
z registrace Domova v Registru poskytovatelů sociálních služeb. 
Ředitelka může odmítnout uzavřít smlouvu o poskytování sociálních služeb pouze 
v případech, které jsou stanoveny v zákoně č. 108/2006 Sb., o sociálních službách,  
ve znění pozdějších předpisů. 
3. Popis služby 
a. Naplnění základních činností ze zákona 
 
Domov poskytuje seniorům služby v souladu se zákonem č. 108/2006 Sb., o sociálních 
službách, ve znění pozdějších předpisů, a to prostřednictvím svých zaměstnanců. Cílem 
poskytované služby je důstojné a plnohodnotné prožití života respektující schopnosti a 
dovednosti seniorů. 
 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
 
Domov poskytuje sociální pobytové služby seniorům v souladu s platnými právními 
normami a současně s vnitřními předpisy, které jsou vytvořeny a postupně aktualizovány. 
Procesní kroky vedoucí k zajištění služby jsou zpracovány v provozních vnitřních 
předpisech. Základní pravidla pro poskytování pobytové služby jsou uvedena v Domácím 
řádu, který je dostupný v písemné podobě všem seniorům.  
 
c. Metody práce, plánování služby 
 
Metody práce s e seniory jsou zpracovány ve vnitřních předpisech organizace. Plánování 
služby vychází přímo z potřeb seniorů. Plán je písemně zpracován ihned po příchodu 
seniora do Domova, následně je vyhodnocován. Za plánování služby odpovídají sociální 
pracovníci spolu s koordinátorkami služeb.  Při poskytování služby jsou využívány 
koncepty Biografické péče a Smyslové aktivizace. Nedílnou součástí péče je rehabilitace 
včetně péče paliativní. 
 
d. Pravidla pro vyřizování stížností 
 
Domov má zpracován vnitřní předpis o vyřizování stížností osob na kvalitu nebo způsob 
poskytované služby. V předpisu jsou nastaveny procesy přijímání, evidence i vyřizování 
stížností. Senioři i zaměstnanci jsou seznámeni s jednotlivými procesními kroky. 
V jídelnách jsou k dispozici označené schránky pro možnost podání stížností, nejen 
z řady seniorů, ale také rodiny, návštěvy, resp. veřejnosti. 
 
 
 
 
 
 
6 
 
 
e. Pravidla pro ukončení služby 
 
Pravidla pro ukončení smlouvy jsou zpracována v Domácím řádu Domova a jsou také 
uvedena ve Smlouvě o poskytování služby, kde je specifikováno ukončení, výpovědní 
důvody i výpovědní lhůty ze strany seniora i poskytovatele. Senior může vypovědět 
Smlouvu bez uvedení důvodu. Poskytovatel může vypovědět Smlouvu z následujících 
důvodů: opakované hrubé porušení povinností vyplývající ze Smlouvy, z Domácího řádu, 
ale také z důvodu změny zdravotního stavu, kdy Domov není schopen zajistit odpovídající 
péči. 
 
f. Úhrady za služby, spoluúčast osoby blízké na úhradě 
 
Výše úhrady za poskytované služby, splatnost a způsob úhrady jsou stanoveny ve 
Smlouvě o poskytování služby a ve vnitřním předpisu o poskytování sociálních služeb. 
S osobami blízkými vyjednáváme o spoluúčasti na úhradě za poskytované služby 
v případě, kdy senior nehradí plnou výši úhrady z důvodu nižších příjmů. Spoluúčast 
osoby blízké na úhradě je v takovém případě zajištěna prostřednictvím Dodatku ke 
Smlouvě o poskytnutí služby. 
 
4. Prostory, materiální a technické vybavení (bezbariérovost) 
Domov je provozován v objektech, které byly postupně rekonstruovány. Materiální, 
technické a hygienické podmínky pro poskytování sociální služby po rekonstrukci 
odpovídají kapacitě, charakteru služby a potřebám seniorů. Domov má k dispozici celkem 
28 jednolůžkových a 31 dvoulůžkových pokojů. Podmínky pro poskytování služby jsou 
důstojné a odpovídají obecně závazným právním normám. Pokoje jsou vybaveny postelí 
a odpovídajícím nábytkem. Další zařízení pokoje a výzdoba je možná na základě dohody 
a přání seniorů podle možností a rozměrů pokoje. V případě dvoulůžkového pokoje je 
důležitá dohoda se spolubydlícím: obrazy na stěnu, televize, rádio, záclony, závěsy, 
lednice apod. Další pomůcky pro sebeobsluhu – hrazda na postel, madla, postranice na 
postel apod., konzultuje vedoucí zdravotního úseku se každým seniorem individuálně.  
 
Zpracovala: Mgr. Eva Machová 
Dne:  1.10.2022 
 
 
Mgr. Eva Machová
Digitálně podepsal Mgr. Eva Machová 
Datum: 2022.10.24 15:08:38 +02'00'
