 
Název poskytovatele:  
 
 
Domov pro seniory Podpěrova,  příspěvková organizace 
Druh poskytované služby : 
 
domov pro seniory  
Název a místo zařízení poskytované služby: Domov pro seniory Podpěrova,  příspěvková organizace,   
 
 
 
 
 
Podpěrova 501/4, 621 00 Brno  
Ředitel:  
 
 
 
JUDr. Vlasta Hrabcová 
Kontakt : 
 
 
 
541 227 387 
 
 
 
 
 
739 094 230 
 
FORMULÁŘ A 
Popis realizace poskytování sociální služby 
 
Domov pro seniory Podpěrova, příspěvková organizace je poskytovatelem sociální služby 
domov pro seniory ve smyslu zákona č. 108/2006 Sb., o sociálních službách ve znění změn a 
doplňků.  
 
Poslání Domova pro seniory 
Poskytnout seniorům se níženou soběstačností pomoc a péči, odpovídající jejich 
individuálním potřebám a schopnostem, zmírňovat negativní vlivy stárnutí a podporovat 
udržování tělesných a duševních schopností, zachování běžného způsobu života a přirozených 
vztahů. Při poskytování péče je kladen důraz na využívání stávajících vlastních sil, možností, 
schopností a zdrojů seniora. 
 
Cílová skupina – okruh osob, pro které je sociální služba určena 
Senioři, kteří mají sníženou soběstačnost zejména z důvodu věku, případně z důvodu 
dlouhodobě nepříznivého zdravotního stavu, potřebují pomoc jiné fyzické osoby při péči o 
vlastní osobu a nacházejí se v dlouhodobě nepříznivé sociální situaci, kterou již nejsou 
schopni zvládnout s pomocí své rodiny ani s pomocí terénní služby.  
 
Služba není poskytována osobám, jejichž zdravotní stav vyžaduje ústavní péči ve 
zdravotnickém zařízení, osobám, které nejsou schopny pobytu v zařízení z důvodu akutní 
infekční nemoci, osobám, jejichž chování v důsledku duševní poruchy by závažným 
způsobem narušovalo kolektivní soužití (psychózy, demence, Alzheimerova choroba apod.), 
osobám, jejichž chování z důvodu nadměrného požívání alkoholických nápojů a návykových 
látek by závažným způsobem narušovalo kolektivní soužití. 
 
Cílem sociální služby je: 
udržení schopností a dovedností uživatelů vedoucích k prodloužení jejich aktivního života, 
zajištění bezpečného prostředí a důstojného zacházení, 
vytváření podmínek, co nejvíce podobných životu v přirozeném prostředí, 
podpora vztahů s blízkými osobami. 
 
Vstup uživatele do služby 
Zájemci o poskytnutí sociální služby si mohou podávat žádosti osobně v domově pro seniory, 
poštou nebo elektronicky na e-mailovou adresu domova. Součástí žádosti je také posudek o 
zdravotním stavu zájemce o službu. Po podání žádosti se uskuteční osobní jednání se 
zájemcem za účelem posouzení jeho nepříznivé sociální situace. V rámci tohoto jednání jsou 
zájemci podány srozumitelné informace o poskytované sociální službě, místě poskytování 
služby a výši úhrad za poskytovanou sociální službu. Cílem jednání je projednat se zájemcem 
jeho požadavky, očekávání a osobní cíle, které by prostřednictvím sociální služby domov pro 
seniory bylo možné realizovat vzhledem k jeho možnostem a schopnostem.  
 
V případě, že výsledkem jednání je vzájemná shoda na tom, že Domov pro seniory 
Podpěrova, p. o. bude zájemci schopen zajistit odpovídající péči a spadá-li zájemce do cílové 
skupiny osob, kterým Domov pro seniory Podpěrova poskytuje sociální službu, je žádost o 
poskytnutí sociální služby zaevidována.  
V případě, že je žádost zaevidována a není ji možné bez prodlení vyhovět, je zařazena do 
pořadníku žadatelů, který je průběžně aktualizován a vyhodnocován. Před nástupem do 
zařízení je provedeno sociální šetření, s žadatelem je projednán obsah smlouvy a rozsah 
poskytované sociální služby, tak aby bylo mezi smluvními stranami dosaženo shody a 
uzavřena smlouva, na jejímž základě bude sociální služba poskytována. 
 
Odmítnutí poskytnutí sociální služby 
Domov pro seniory může odmítnout uzavřít smlouvu o poskytování sociálních služeb pouze 
v případě, že: 
 
- 
neposkytuje službu, kterou osoba požaduje, 
- 
nemá dostatečnou kapacitu k poskytnutí sociální služby, o kterou osoba žádá 
- 
zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby,  
- 
osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy.   
 
Metody práce s uživatelem  
Klientům je poskytována podpora a péče takovým způsobem a v takové míře, aby byly 
zabezpečeny jejich potřeby a aby zároveň zůstal zachován důstojný způsob života a pocit 
bezpečí. V domově pro seniory je přistupováno ke klientům s úctou a je respektováno jejich 
soukromí. Časový rozsah poskytování sociální služby je přizpůsoben individuálním potřebám 
a požadavkům klientů. Důraz je kladen na ochranu osobních údajů.  
Pro klienty je zajištěna zdravotnická, ošetřovatelská péče a rehabilitace odbornými 
zdravotnickými pracovníky, kteří jsou zaměstnanci domova a lékaři, kteří pravidelně do 
domova pro seniory docházejí. Klienti mají podle svých zájmů a potřeb možnost využívat 
výtvarnou a keramickou dílnu, společenskou místnost „kavárnu“, jídelnu a tělocvičnu. 
Při poskytování sociální služby jsou využívány metody individuální práce s klienty, metody 
práce se skupinou, pozorování, analýza a vyhodnocování zjištěných skutečností, metodická 
činnost, plánování, pomoc, podpora a aktivizace. U nově přijímaných klientů je zpracována 
vstupní sociální anamnéza, u všech klientů je vedena sociální a ošetřovatelská dokumentace.  
Názory na poskytovanou službu jsou pravidelně zjišťovány prostřednictvím dotazníků a 
anket. Pravidelně se konají setkání klientů s vedením domova. 
 
Sociální služba domov pro seniory   
je poskytována celoročně v nepřetržitém provozu.  
 
Koncepty využívané při poskytování sociální služby 
Bazální stimulace – koncept podporující vnímání, komunikaci a pohybové schopnosti 
člověka.  
Paliativní péče – péče o klienty, u nichž již byly vyčerpány možnosti léčit vlastní závažné 
onemocnění. Péče i léčba jsou zaměřeny na zmírnění příznaků nemoci a dosažení co nejlepší 
kvality života v úzké spolupráci s rodinou klienta a osobami blízkými.     
 
 
 
Zapojení do rozhodování a spoluúčast uživatele 
Poskytování sociální služby je v plné míře založeno na vůli a dobrovolnosti klienta.  
Veškeré služby jsou klientovi poskytovány po vzájemné dohodě takovým způsobem, aby 
pokud možno co nejvíce vyhovovaly individuálním požadavkům klienta. Klient sám si volí, 
které služby, jakou formou a v jakém rozsahu mu budou ze strany zařízení poskytovány. 
Zvláštní pozornost je věnována také životnímu rytmu jednotlivých klientů. Cílem je, aby 
Domov pro seniory byl skutečně novým domovem pro každého seniora. Klient má možnost 
určovat si rytmus dne, dobu vstávání, přijímání návštěv, účast na různých aktivitách, 
odpočinek či dobu jídla. Zůstává mu tedy moc rozhodovat o svém každodenním životě. 
Klientovy požadavky jsou zohledněny jak při uzavírání smlouvy o poskytování sociální 
služby při nástupu klienta do zařízení, tak také v průběhu poskytovaných služeb, formou tzv. 
individuálního plánu klienta. Individuální plán je sestavován pracovníky zařízení společně 
s klientem a zahrnuje plánování osobních cílů a potřeb klienta, s přihlédnutím k možnostem, 
rozsahu postižení a věku uživatele. V tomto plánu je počítáno s aktivním přístupem klienta, 
s jeho přispěním k dosažení stanovených cílů. Plán je pravidelně vyhodnocován a 
aktualizován tak, aby vyhovoval potřebám klienta, je součástí osobní dokumentace, do které 
může klient kdykoliv nahlédnout.  Klienti jsou podporováni ve využívání běžných služeb 
v místě veřejně dostupných a ve vztazích s rodinou, přáteli a blízkými lidmi z jejich 
přirozeného prostředí. 
 
Způsob vyřizování stížností 
Klienti Domova pro seniory Podpěrova mají právo, stěžovat si na kvalitu, úroveň a způsob 
poskytovaných služeb. Stížnost je možno podat ústní, písemnou nebo elektronickou formou. 
Případně je možno vhodit stížnost do schránky důvěry. O ústně podané stížnosti je učiněn 
záznam s uvedením obsahu stížnosti a data jejího podání. Záznam stížnosti je přečten a 
účastníky podepsán. 
Stížnost musí být vyřešena bez zbytečných průtahů, nejdéle do 28 kalendářních dnů. Klient je 
vždy vyrozuměn a to srozumitelným způsobem o tom, jak byla stížnost vyřízena. 
Při vyřízení stížnosti musí být respektováno soukromí a lidská práva stěžovatele. Na žádost 
stěžovatele je zachována mlčenlivost o jeho totožnosti. 
Stížnosti lze podávat i anonymně.  
Klient je informován o dalších místech pro podání stížnosti, není-li se způsobem jejího 
vyřízení spokojen.  
 
Ukončení poskytování služby  
Ukončení pobytu v domově pro seniory, založeného na základě smlouvy o poskytování 
sociální služby, může zaniknout písemnou dohodou smluvních stran nebo písemnou 
výpovědí, dále úmrtím klienta nebo zánikem zařízení. 
Klient je oprávněn smlouvu vypovědět a to i bez uvedení důvodu.  
Domov pro seniory smí klientovi vypovědět smlouvu pouze z důvodů ve smlouvě uvedených. 
A to zejména: 
- 
pokud došlo ke změně poměrů uživatele zejména zdravotního stavu a poskytovatel 
není oprávněn poskytovat sociální služby, které v důsledku této změny uživatel 
potřebuje a požaduje, 
- 
pokud se v průběhu služby zjistí, že uživatel zatajil důležité informace o svém 
zdravotním stavu, které by měly za následek odmítnutí uzavření smlouvy ze strany 
poskytovatele z důvodu nesplnění podmínek stanovených pro cílovou skupinu 
poskytovatele, 
- 
 pokud je uživatel v prodlení s úhradou sjednanou za poskytovanou sociální službu 
nejméně l měsíc, tzn., že neuhradil sjednanou úhradu za příslušný kalendářní měsíc ani 
 
na písemnou opakovanou výzvu do posledního dne kalendářního měsíce po něm 
následujícího, 
- 
v případě opakovaného porušování vnitřních předpisů poskytovatele uživatelem za 
podmínky předchozího písemného upozornění na porušování pravidel,   
- 
v případě, že uživatel zvláště hrubým způsobem narušil soužití uživatelů 
- 
 pokud se uživatel bude zdržovat mimo zařízení poskytovatele po dobu více jak 90 
kalendářních dnů v průběhu jednoho roku, přičemž se do celkové doby pobytu mimo 
zařízení poskytovatele nezapočítávají dny, kdy se jednalo o pobyt mimo zařízení 
z důvodu pobytu ve zdravotnickém zařízení. 
 
Materiální a technické zabezpečení realizace sociální služby 
Sociální služba je poskytována v budově, která byla kolaudována v roce 1996 a svěřena 
poskytovateli statutárním městem Brnem do správy a užívání spolu se zastavěným pozemkem 
a přilehlými pozemky a zahradou. Objekt domova pro seniory se nachází v obytné zástavbě 
městské části Brno-Medlánky v blízkosti nákupního centra s potravinami, drogistickým 
zbožím, lékárnou, prodejnou květin, pečiva a zdravé výživy, na dosah zastávky městské 
hromadné dopravy a s možností parkování vozidel na přilehlých komunikacích. Objekt 
domova pro seniory je třípodlažní, řešený bezbariérově, s vlastní plynovou kotelnou a 
kuchyní pro přípravu stravy včetně diet diabetické, racionální, šetřící a bez tuku, s možností 
úpravy stravy na mixovanou s mletou.   
Součástí zařízení je zdravotnické a ošetřovatelské zázemí s rehabilitací, koupelna s vanou, 
prádelna, sklady prádla a potravin. 
Celková užitná plocha budovy je 5100m2, zastavěná plocha je 1867m2. V budově se nachází 
66 obytných jednotek, z toho 62 jednolůžkových a 4 dvoulůžkových s průměrnou užitnou 
plochou 34m2. Obytné jednotky mají předsíň s vestavěnými skříněmi, koupelnu s WC, 
vybavenou pevným a sklopným madlem, umyvadlem a sprchou, lodžii nebo balkón, přípojku 
na telefon a zásuvku pro společnou televizní anténu. Obytná jednotka je vybavena účelným 
nábytkem, který si klienti mohou doplnit vlastním zařízením.  
Klientům slouží k užívání společné prostory – společenská místnost, výtvarná a keramická 
dílna, tělocvična, jídelna, zahrada s altánem, lavičkami a jezírkem, v budově je možnost 
připojení k internetu. 
 
JUDr. Vlasta Hrabcová 
1.9.2017 
 
 
 
