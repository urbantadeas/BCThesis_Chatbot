1 
 
Co nabízíme zájemcům o pobytovou sociální službu a stručný přehled 
informací o Domově Příbor, příspěvkové organizaci Moravskoslezského 
kraje 
 
Žádost o přijetí  (dále jen Žádost) si můžete podat  od 65 let věku, zejména pokud jste zcela 
nebo těžce závislí na pomoci jiné fyzické osoby, chybí Vám kontakt s ostatními lidmi a jste 
ohroženi nebo vystaveni sociální izolaci.  
Výjimkou můžete být Vy, kteří se blížíte věkové hranici 65 let a jste zcela nebo těžce závislí 
na pomoci jiné fyzické osoby, a  ohroženi nebo vystaveni sociální izolaci, nebo se nacházíte v 
sociální situaci hodné zvláštního zřetele. Obvykle to bývá celodenní péče o Vás prostřednictvím 
blízké osoby – manžela, manželky, kteří mají sami zdravotní potíže a péče je pro ně velmi 
náročná a nemohou ji zvládnout ani s pomocí jiné sociální služby. V tomto případě je možné 
Žádost podat a požádat ředitelku o schválení výjimky. S tímto Vám pomohou sociální 
pracovnice. Z četných dotazů víme, že Vás zajímá přijímání osob s demencí a za jakých 
podmínek. Onemocnění demencí není překážkou v podání Žádosti. Sociální pracovnice ve 
spolupráci s Vámi, se zdravotnickým pracovníkem Domova a případně s praktickým lékařem 
nebo lékařem specialistou zhodnotí zdravotní stav a v týmu rozhodnou, zda jsme schopni 
zvládnout Vaši situaci a poskytnout vše, co potřebujete. Pokud ne, hledáme společně řešení. 
Důležitá je otevřenost a důvěra. 
 
Bohužel sociální službu nemůžeme poskytnout osobám vyživovaným nasogastrickou sondou 
(sonda vedoucí výživu přes nos do žaludku), osobám se závažným zdravotním onemocněním, 
jimž nejsme schopni zajistit adekvátní, obvykle specializovanou, zdravotní péči,  mobilním 
osobám trpícím Alzheimerovou demencí s těžkou poruchou orientace, u nichž hrozí riziko 
samovolných odchodů. Obvykle se jedná o mladší seniory, kteří zároveň potřebují odbornou 
péči.  Dále osobám se závislostí na alkoholu a jiných závažných drogách, pokud nedošlo k 
2 
 
vyléčení závislosti či návyku, které je nutno doložit potvrzením psychiatra, osobám se středně 
těžkou a těžkou mentální retardací vyžadující jinou specifickou péči, těžce nemocným osobám 
vyžadující celodenní ošetřovatelskou péči a přítomnost lékaře včetně osob se závažnými 
duševními poruchami, kdy by jejich projevy onemocnění výrazně narušovaly soužití. Rovněž 
akutní infekční nemoc neumožňuje uzavření Smlouvy o poskytování sociální služby. 
 
Máme zpracovaný dlouhodobý Rozvojový plán sociální služby, který průběžně aktualizujeme 
na základě potřeb žadatelů. V drtivé většině se jedná o žadatele s mnohonásobným chronickým 
onemocněním, počínající demencí, zhoubným onemocněním a čím dál častěji s onemocněním 
neurologickým. Zdravotní stav zájemců, žadatelů i samotných uživatelů zvyšuje nároky na 
ošetřovatelskou specializovanou péči a vedle pracovníků v sociálních službách i přítomnost 
zdravotních sester, přestože poskytujeme službu sociální. Sociální a zdravotní roviny nelze 
oddělit. 
 
Sociální službu poskytujeme podle § 49 zákona č. 108/2006 Sb., o sociálních službách – 
domovy pro seniory a vyhlášky č. 505/2006 Sb., kterou se provádí některá ustanovení zákona 
o sociálních službách.  
„Hlavní cíl“ vychází z poslání Domova - vzájemná spolupráce mezi uživatelem a Domovem 
Příbor spočívá v „zajištění pobytu, který se přibližuje domácímu prostředí, potřebné podpoře 
při zajištění důstojného způsobu života a bezpečné a odborné péči.“ 
V čem spočívá „hlavní cíl“ – jedná se základ poskytování sociální služby, který dává 
uživatelům možnost žít běžným způsobem života, co nejvíce se přibližující domácímu 
prostředí, být co nejdéle soběstačný, podporovat a udržovat dosavadní sociální kontakty 
s rodinou, přáteli a ze strany Domova Příbor vytvořit příjemné, podnětné a důstojné prostředí. 
 
Naše motto:  
Neděláme věci pro efekt, ale pro jejich skutečnou  
 
 
 
podstatu. 
 
 
Při poskytování sociální služby se řídíme čtyřmi zásadami shrnuté do zkratky DDRR. 
Domov – usilujeme, aby se uživatel v Domově cítil „jako doma“, dbáme na individuální přístup 
a soukromí, 
3 
 
Důstojnost – chováme se k uživateli s úctou a zodpovědně, dbáme na dodržování lidských práv 
a základních svobod, 
Rodina – navazujeme úzký kontakt s rodinou uživatele a podporujeme přirozené společenské 
kontakty, 
Respekt – respektujeme vůli uživatele a podporujeme samostatnost. 
 
Kde nás najdete 
 
Domov Příbor se nachází  na samotném konci ulice Masarykova v klidné části města v tradiční 
zástavbě rodinných domů.  
 
Adresa: Domov Příbor, příspěvková organizace 
 
      Masarykova 542 
              742 58  Příbor 
 
 
 
Před budovou jsou lavičky a posezení na terase, na kterou vede bezbariérový vstup přímo 
z budovy. Kolem budovy jsou parkovací místa pro návštěvy. V zadní části budovy je zahrada 
lemovaná širokým chodníkem umožňující pohyb na vozíku a lavičky k odpočinku. Podél 
chodníku a altánu jsou vyvýšené truhlíky pro pěstování zeleniny a bylinek.  
 Přímo do zahrady se uživatelé dostanou venkovním výtahem, který je zároveň výtahem 
evakuačním. K dispozici je v centrální části druhý výtah využívaný zejména mezi podlažími. 
Budova je bezbariérová.  
 
 
 
 
4 
 
 
 
 
 
 
 
 
Dispoziční řešení prostor vnitřních i vnějších (dostupnost, dopravní obslužnost a další) 
Sociální služba v našem zařízení je poskytovaná v třípodlažní budově. V každém podlaží jsou 
pokoje pro uživatele. Pro lepší orientaci máme zavedeno označení pracovišť jednotlivých 
podlaží  A, B1, B2, C1, C2. 
 
První podlaží – pracoviště A 
Za hlavními dveřmi po průchodu vestibulem se nachází výtah. Po pravé straně se nachází 
oddělení A s pěti jednolůžkovými pokoji a třemi pokoji dvoulůžkovými, sesterna a velká 
společná koupelna. Podle velikosti pokoje mají nebo nemají vlastní koupelnu.  
 Na konci chodby je bezbariérový vstup na venkovní terasu, která slouží mimo jiné i pro 
uživatele kuřáky.  
Po levé straně výtahu jsou kanceláře sociálních pracovnic, vedení Domova a účetní.  
Prostorná jídelna má povahu společenské místnosti a konají se zde i skupinová cvičení, Mše, 
kulturní vystoupení a veškeré aktivity s vyšším počtem osob. Na konci chodby je obývací pokoj 
zařízený v retro stylu přizpůsobený trávení volného času, 
poslechu televize a je komunikačním centrem při jednání 
sociálních pracovnic se zájemci o sociální službu. Je vybaven 
malou kuchyní. Obývají pokoj je průchozí a uživatelé se 
výtahem dostanou přímo na zahradu. 
 
 
       
      
 
 
 
5 
 
Druhé podlaží – pracoviště B1 a B2 
 
S celkem čtyřmi jednolůžkovými pokoji a jedenácti dvoulůžkovými patří mezi nejobsazenější. 
Pokoje mají buď vlastní koupelnu nebo společnou pro dva pokoje (říkáme pokoje „v buňce“). 
Na jednom konci chodby je kancelář pro personál. Venkovní výtah je hned za touto kanceláří. 
Na druhém konci chodby je vytvořen koutek k posezení pro uživatele, návštěvy a poslech hudby. 
Je zde umístěna i menší knihovna. Vedle hlavního výtahu je umístěna menší kuchyňka, která 
slouží k vaření čaje, kávy pro uživatele, návštěvy a personál. K dispozici mikrovlnná trouba a 
lednice. 
       
 
 
 
Třetí podlaží – pracoviště C1 a C2 
 
Na tomto podlaží disponujeme jedním jednolůžkovým pokojem a patnácti dvoulůžkovými. 
Pokoje mají stejně jako ve 2. podlaží vlastní koupelnu nebo společnou pro dva pokoje (říkáme 
pokoje „v buňce“). Na konci chodby s výhledem na zahradu je hobby dílna s kuchyňkou určená 
pro aktivity uživatelů, sledování televize, kterou lze využívat kdykoliv s výjimkou plánovaných 
aktivit, obvykle pečení, práce se dřevem a jiných rukodělných činností.  Druhá část chodby 
s oknem vedoucím na hlavní cestu a příjezdovou bránu slouží jako malé posezení, zákoutí pro 
četbu a odpočinek. 
   
6 
 
Pokoje jsou vybaveny polohovacím lůžkem s kvalitní matrací, nočním stolkem, lampičkou, 
poličkou, šatní skříní s uzamykatelným úložným prostorem pro šatstvo a osobní věci a podle 
velikosti pokoje větším či menším jídelním stolem a židlemi. Koupelna je vybavena 
bezbariérovým WC a umyvadlem nebo WC, umyvadlem a sprchou. Pro starší koupelny a jejich 
vybavení máme zpracován sanitační program obnovy připravený k realizaci v letech 2021 – 
2023.  
Není problém mít své vlastní křeslo, obrázky, lampičku nebo ložní povlečení. Zútulní to Váš 
pokoj a Vaše prostředí. 
Dostupnost a dopravní obslužnost:  
Domov Příbor se nachází cca 1 km od centra města a náměstí S. Freuda s lemujícím podloubím 
ze dvou stran a historickými udržovanými domy. Na náměstí je cukrárna, drogerie, galanterie, 
květinářství, prodejna s textilem, řeznictví a další provozovny. Dostupná je česká spořitelna 
s bankomatem, Městská policie a Policie ČR vzdálena od Domova přibližně 500 metrů. 
Nejbližším obchodem je Penny. 
Po rekonstrukci bude opět dostupný Městský úřad v původní budově na začátku náměstí, nyní 
přestěhován na ulici Jičínskou. 
 
Obchody a služby: pekárna, restaurace Sokolovna, drogerie, cukrárna, vinotéka, občerstvení, 
květinářství, textil, obuv, kadeřnictví, od náměstí na ulici Jičínská se nachází pošta, lékárna, 
COOP (Jednota) a TIC (turistické informační centrum).  
 
Kultura: Kulturní dům (divadelní představení, výstavy apod.), Muzeum a rodný dům S. Freuda, 
muzeum a knihovna  
 
Památky: Kostel sv. Františka, Kostel sv. Kříže, Kostel sv. Valentina, Kostel Panny Marie, 
Piaristické zahrady s bylinkovou zahrádkou 
 
Další: 
místní hřbitov, park s lavičkami a dopravním hřištěm, koupaliště 
 
Dopravní obslužnost:  
• Diakonáček – doprava seniorů starších 65 let, držitele průkazu ZTP, ZTP/P (Příbor, 
Kopřivnice, Nový Jičín) 
• Senior taxi (Příbor, Hájov, Prchalov, Skotnice, Kateřinice a okolí) 
7 
 
• nejbližší zastávka autobusů (cca 500 m od Domova). MHD ve městě Příbor má spojení 
na Ostravu, Kopřivnici, Nový Jičín, Frýdek-Místek a další města jako např. Zlín, 
Hranice na Moravě, Olomouc.  
• vlakové nádraží (cca 20 – 30 minut pěšky) 
Podrobnější informace:  
Turistické informační centrum Příbor 
Jičínská 54 
742 58 Příbor 
Česká republika (CZ) 
tel: (+420) 556 455 444 
fax: (+420) 556 722 093 
http://www.pribor.eu, 
e-mail: tic@pribor-mesto.cz 
 
 Stručný popis konkrétních nabízených činností a úkonů sociální služby pro konkrétní 
sociální službu, včetně stanovených úhrad za jednotlivé úkony 
 
Jednotlivé úkony péče jsou uživateli poskytovány dle stupně přiznaného příspěvku na péči 
(rozsah péče vychází z oblastí péče, na jejichž poskytování je uživatel závislý, tj. mobilita, 
orientace, komunikace, stravování, oblékání a obouvání, tělesná hygiena, výkon fyziologické 
potřeby, péče o zdraví, osobní aktivity a péče o domácnost – v různém rozsahu). Úkony péče 
jsou poskytovány s ohledem na individuální potřeby uživatele. Úhrada za úkony péče se odvíjí 
od výše přiznaného příspěvku na péči – jedná se o pobytovou sociální službu, poskytovanou 24 
hodin/denně, tzn. že uživatel hradí Domovu za úkony péče pravidelně měsíčně v plné výši 
přiznaného příspěvku.  
 
Základní činnosti a úkony:  
 
a) podpora / pomoc při zvládání běžných úkonů péče o vlastní osobu:  
− oblékání a svlékání včetně používání speciálních pomůcek, podávání jídla a pití, kr-
mení (sycení), přesun z lůžka a zpět (do křesla, invalidního vozíku), pomoc při vstá-
vání z lůžka, do sedu, ulehání, polohování 
− prostorová orientace, samostatný pohyb ve vnitřním i vnějším prostoru 
b) podpora / pomoc při osobní hygieně nebo poskytnutí podmínek pro osobní hygienu:  
− ranní hygiena, celková hygiena (koupání, sprchování) 
8 
 
− používání a výměna inkontinentních pomůcek, použití WC 
− základní péče o vlasy a nehty nebo zprostředkování pedikérky, kadeřnice 
c) podpora / pomoc při zprostředkování kontaktu se společenským prostředím:  
- 
využívání běžně dostupných služeb a informačních zdrojů (Skype, počítač, tablet, inter-
net, mobilní telefon, pevná linka, posílání poštovních zásilek, …..) 
- 
upevňování kontaktu s rodinou (kavárnička, kulturní vystoupení v Domově, zprostřed-
kování a zajištění podmínek pro rodinnou oslavu a návštěvy v Domově) 
- 
další aktivity podporujících sociální začleňování (výlety, procházky, společenské hry, 
sportovní hry, soutěže např. Bingo, mše, návštěvy muzea, knihovny, výstav……)  
d)     sociálně terapeutické činnosti: 
 socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování uživatelů (skupi-
nová a individuální cvičení – nácvik sebeobsluhy, posilování rukou, nohou pomocí 
vhodných přístrojů, nácvik stoje, chůze, míčkování, masáže, bazální stimulace, práce na 
počítači, se Skype, e-mailem, počítačovými sociálními sítěmi) 
  
e)    aktivizační činnosti:  
− volnočasové a zájmové aktivity (individuálně dle potřeb a přání uživatelů – četba, práce 
na zahrádce, kutilství, Pánský klub, Čtenářský klub, Hudební klub …..) 
− podpora nebo pomoc při obnovení nebo upevnění kontaktu s přirozeným sociálním pro-
středím (výstavy, výlety, představení ……..návštěvy rodiny a přátel) 
− nácvik a upevňování motorických, psychických, sociálních schopností a dovedností 
(výtvarné aktivity, práce s manipulačními pomůckami, pečení, práce na zahrádce, 
práce s papírem, dřevem, proutím apod., tkaní koberců na tkalcovském stavu, trénink 
paměti „doplňovačka“, přednášky s promítáním – ze strany aktivizačního pracovníka 
nebo uživatele) 
f)   podpora / pomoc při uplatňování práv, oprávněných zájmů a při obstarávání osobních 
záležitostí: 
 - komunikace vedoucí k uplatňování práv a oprávněných zájmů (doprovod na úřady, banky, 
poštu …. 
9 
 
 
Stručný popis nabízených fakultativních služeb: 
a) kopírování, tisk 
b) vlastní elektrospotřebič – televize, rádio, chladnička, varná konvice, větrák, vlastní lampička 
c) soukromé telefonní hovory služebním telefonem 
d) doprava osobním služebním automobilem 
e) nákup mimo Domov do 6ti položek 
f) zajištění služeb na poště a úřadě 
g) doprovod k lékařskému vyšetření, na přání uživatele (v případě, kdy lékařské vyšetření 
neurčí lékař) 
h) označení ošacení a věcí uživatele zaměstnancem Domova 
ch) ošetření nohou 
i) praní osobního prádla samostatně v pračce / vlastní prací prostředek 
 
Popis způsobu vyjednávání se zájemcem o službu v souladu se standardy kvality 
sociálních služeb 
 
Postup při jednání se zájemcem o službu je velmi důležitý. Budoucí uživatel opouští svůj 
dosavadní domov, prostředí, ve kterém často strávil mnoho let, okruh rodiny, známých, sousedů 
a přátel. Ke změně dochází i v jeho běžných životních úkonech a způsobu života vůbec. Již 
první kontakt se zaměstnanci Domova a první dojem z nového prostředí, může ovlivnit reakci, 
názor na něj a následnou adaptaci na nové prostředí a život v Domově. 
 
1. Základní informace o poskytované sociální službě může podat každý pracovník 
v sociálních službách (předání letáčku Domova) a předá kontakt na sociální pracovnice.  
2. Jednání se zájemcem o službu vede sociální pracovnice, poskytne základní informace o 
sociální službě. V praxi, pokud si to zájemce přeje a/nebo nemůže jednat sám za sebe, 
komunikuje sociální pracovnice s rodinnými příslušníky, opatrovníkem zájemce, 
lékařem, sociální pracovnicí jiného poskytovatele služeb, pracovníky zdravotnického 
zařízení, městského úřadu apod., kteří upozorní na nepříznivou životní situaci potřebné 
osoby.  
3. Sociální pracovnice navrhne zájemcům, a výše uvedeným osobám, osobní schůzku 
s prohlídkou Domova. Pokud si zájemce nemůže ze zdravotních nebo jiných důvodů 
prohlédnout Domov, předá sociální pracovnice kontakt na webové stránky:  
10 
 
www.domovpribor.cz, 
facebook: 
DOMOV 
pro 
seniory 
PŘÍBOR, 
letáček, 
fotodokumentaci pokoje.  
Informace pro zájemce: 
a) popis zařízení, cíle, zásady, filozofie domova, veřejný závazek  
(tj. Cíle a způsoby poskytování služby – Standard č. 1) 
b) typ sociální služby (pobytová),  
c) typ bydlení (jednolůžkové, dvoulůžkové pokoje a jejich vybavení),  
d) druhy stravování (racionální, šetřící, diabetická, diabetická s II. večeří),  
e) ceny za bydlení a stravování  
f) rozsah péče odvíjející se od výše přiznaného příspěvku na péči a potřeb 
zájemce (budoucího uživatele),  
g) nabízené aktivity 
h) fakultativní služby včetně úhrady. 
4. V případě zájmu, předá sociální pracovnice zájemci vizitku s kontaktem, formulář 
Žádosti o přijetí do domova pro seniory (příp. letáček, Informace pro Vás, zájemce o 
sociální službu). Žádost lze najít také na webových stránkách Domova. Sociální 
pracovnice sdělí, jaké informace jsou potřebné k úplnému vyplnění žádosti včetně 
příloh, tj. zpráv, rozhodnutí soudu, správního orgánu apod.  V případě nejasností 
s vyplněním žádosti může zájemce kontaktovat v pracovních dnech sociální pracovnice 
telefonicky 
na 
tel. 
číslech 
556 720 043, 
604 236 518, 
nebo e-mailem 
socialni1@domovpribor.cz. Kompletní žádost s přílohami je možno doručit do Domova 
osobně sociální pracovnici nebo zaslat poštou na adresu: Domov Příbor, příspěvková 
organizace, Masarykova 542, Příbor 742 58, nebo elektronicky na e-mailovou adresu: 
socialni1@domovpribor.cz. V případě nouzového stavu v souvislosti s výskytem 
epidemie/pandemie koronaviru nebo zvýšeného epidemiologického rizika, se žádosti 
přijímají pouze poštou nebo e-mailem.  
Při podání žádosti mohou být zjištěny informace, které jsou důvodem k odmítnutí 
žádosti. Důvody a následný postup jsou uvedeny ve Vnitřním pravidle Standardu č. 3 – 
Odmítnutí zájemce o sociální službu, čl. 2. Důvodem může být např. to, že žadatel 
nespadá do cílové skupiny.   
5. Pokud nenastaly důvody k odmítnutí žádosti, je zájemce informován o doručení žádosti 
a že žádost bude zaevidována a provedeno sociální šetření v místě jeho aktuálního 
pobytu. Sociální šetření společně s informacemi uvedenými v žádosti a doloženými 
11 
 
přílohami je podkladem k vyhodnocení žádosti a pro následný výběr žadatele k přijetí 
do Domova. 
6. Sociální pracovnice provádí sociální šetření zpravidla do 30 dnů od zaevidování žádosti, 
a to v domácnosti žadatele nebo v místě, kde se žadatel aktuálně nachází. Termín 
sociálního šetření je domluven se žadatelem, opatrovníkem, příp. kontaktní osobou.  
Pokud nelze lhůtu dodržet, je provedeno sociální šetření v nejbližším možném termínu 
nebo v případě nouzového stavu v souvislosti s výskytem epidemie/pandemie 
koronaviru nebo zvýšeného epidemiologického rizika, se sociální šetření osobně 
neprovádí, informace se zjišťují telefonicky nebo písemně dožádáním.  
7. Pokud ze sociálního šetření vyplynou důvody k vyřazení žádosti, pak žádost bude 
vyřazena z evidence dle Vnitřního pravidla standardu č. 3 – Odmítnutí zájemce o 
sociální službu, čl. 2 a 4. Důvodem může být např. úmrtí žadatele, žadatel nespadá do 
cílové skupiny, žadatel nebo jeho opatrovník požádá sám o vyřazení z evidence.  
8. Poskytujeme zájemcům o službu také základní sociální poradenství, tj. např. podpora 
při vyřízení žádosti o přiznání příspěvku na péči, příp. jeho zvýšení. Předáváme kontakt 
na návazné sociální služby (terénní, ambulantní, pobytové) např. pečovatelskou službu 
a domovy s pečovatelskou službou, ošetřovatelskou péči v domácnosti, odlehčovací 
službu, domovy se zvláštním režimem, a to v blízkém okolí zájemce a jeho rodiny 
(možný rozsah v rámci Moravskoslezského kraje). 
 
Zájemci o službu a jeho rodinným příslušníkům či blízkým věnujeme v průběhu jednání 
potřebný čas a pozornost při řešení jejich „nepříznivé“ situace.  
 
Popis způsobu uzavírání smlouvy o poskytování sociální služby 
 
Sociální služby jsou uživateli poskytovány na základě uzavřené písemné Smlouvy o poskytnutí 
sociální služby v domově pro seniory (dále jen smlouva). Obsah smlouvy stanoví zákon o 
sociálních službách. Uzavřené a podepsané smlouvy jsou součásti sociální dokumentace 
každého uživatele. Sociální dokumentace uživatele je uzamčena v kartotéce v kanceláři 
sociálních pracovnic. 
 
1. Sociální pracovnice kontaktuje telefonicky žadatele, příp. opatrovníka nebo kontaktní osobu 
a nabídne uvolněné místo vhodné pro žadatele. Pokud má žadatel o volné místo zájem, resp. 
12 
 
opatrovník zastupující žadatele, domluví se termín sociálního šetření (osobního jednání). Jed-
nání probíhá v místě aktuálního pobytu žadatele. Osobního jednání se účastní žadatel, opatrov-
ník příp. kontaktní osoba.  
Při osobním jednání jsou předány základní informace:  
a) popis volného lůžka (možnost prohlídky Domova, pokoje) 
b) cena poskytované služby (ubytování + stravování) a poskytované péče 
c) datum nástupu 
d) seznam doporučených věcí osobní potřeby a dokladů 
Sociální pracovnice zjišťuje uživatelovy potřeby a rozsah služby a zapisuje do ,,Plánu pomoci 
a podpory‘‘, který je podkladem Smlouvy a součástí sociální dokumentace uživatele.   
 
2. Sociální pracovnice připraví Smlouvu, před jejím podpisem seznamuje zájemce s jejím 
obsahem, dotazuje se, zda rozumí obsahu, dává mu dostatek času ke zvážení. V případě, že 
zájemce má specifické komunikační potřeby, zajistí sociální pracovnice operativně alternativní 
formu komunikace tzv. „šitou na míru“ zájemci /uživateli. Např. v případě zrakového 
handicapu je možnost vytištění Smlouvy a všech souvisejících informačních dokumentů větším 
písmem dle potřeby uživatele.  Je možno rovněž zajistit k textu piktogramy či jiné pomůcky 
tak, aby zájemce porozuměl informaci. Sjednat sociální službu průvodcovskou a 
předčitatelskou.  
 
3. Před přijetím zájemce do Domova předává sociální pracovnice tzv. „Rychlou 
informaci“ (průřez požadavků vzešlých z návyků, zvyků a potřeb uživatele) formou ústní na 
poradě pracovníků přímé péče, sociálních pracovnic a zdravotních sester. Písemnou formou 
vedoucím úseků, zdravotním sestrám, aktivizačním pracovníkům a ředitelce zařízení. Za 
průběh přijetí uživatele zodpovídá sociální pracovnice ve spolupráci s vedoucí přímé péče a 
zdravotními sestrami. Sociální pracovnice se osobně věnuje uživateli při přijetí do Domova, při 
jednání s rodinou. Průběh adaptace (3 měsíce) zapisuje do Záznamu o adaptaci uživatele 
sociální pracovnice a aktivizační pracovníci na základě rozhovoru s uživatelem a získaných 
informací o uživateli ve spolupráci s klíčovým pracovníkem přiděleným uživateli, vedoucí 
přímé péče a dalšími pracovníky přímé péče. Sociální pracovnice provádí zhodnocení 
adaptačního období.  
 
Tvorba individuálních plánů (IP): 
IP vychází z potřeb a přání uživatele a rozsahu sociální služby Domova.  
13 
 
 
 Popis způsobu podávání a vyřizování stížností 
 
Stížnost může podat uživatel, opatrovník, rodinný příslušník, osoba blízká i personál. 
Podávat se může ústně, kdy se provede zápis do knihy stížností nebo se vepíše do formuláře 
pro podávání stížností. Vždy musí být opatřena podpisem stěžujícího a zapisujícího a datem 
podání stížnosti. Stížnost je možné vhodit do schránek pro podněty a stížnosti umístěné na 
každé poschodí.  
Anonymní stížnost je vyvěšena na nástěnce před kanceláří sociálních pracovnic na dobu 30 dní. 
Na vyřízení stížnosti je lhůta 30 dní. Za vyřízení stížností ve stanovené lhůtě zodpovídá 
ředitelka zařízení. 
Je možné podat odvolání proti vyřízení stížnosti k nadřízenému orgánu: Krajský úřad 
Moravskoslezského kraje, 28. října 117, Ostrava.  
 
Příbor 1. 9. 2020 
 
Zpracovala: Mgr. Romana Závodská, Dis. – sociální pracovnice 
Schválila: Mgr. Kamila Demlová - ředitelka 
 
 
