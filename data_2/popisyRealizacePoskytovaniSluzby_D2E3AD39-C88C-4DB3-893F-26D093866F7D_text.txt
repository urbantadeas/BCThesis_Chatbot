1 
 
Popis realizace poskytování sociální služby  
 
V souladu se Zákonem 108/2006 Sb., o sociálních službách, ve znění pozdějších předpisů a Vyhláškou 
č. 505/2006 Sb., kterou se provádějí některá ustanovení zákona o sociálních službách, ve znění 
pozdějších předpisů 
 
 
Název poskytovatele 
Česká katolická charita  
Charitní domov Moravec, Moravec 53, 592 54 Moravec 
Druh služby 
Identifikátor 
domov pro seniory 
6419172 
Forma služby 
pobytová 
 
1. Veřejný závazek 
a. Poslání  
Posláním Charitního domova Moravec je vytvářet podmínky pro důstojný život klientů s ohledem na 
zachování jejich soběstačnosti, zvyklostí a životního příběhu. Současně poskytovat kvalitní, 
multidisciplinární a individualizovanou péči až do závěru jejich života. Usilujeme o to, aby klienti 
mohli prožívat své stáří v prostředí lidské důvěry s možností blízkosti rodinných příslušníků a dalších 
osob blízkých. 
 
b. Cíle  
− 
Podpora klientů v udržení svých schopností a dovedností po co nejdelší dobu. 
− 
Zachování kontaktů s rodinou a dalšími blízkými osobami klienta. 
− 
Zajistit v Domově důstojné podmínky a kvalitní laskavou péči v posledních chvílích života 
klientů. 
− 
Vytvářet bezpečné prostředí s přihlédnutím na potřeby klientů. 
 
c. Cílová skupina  
Služba je určena seniorům, kněžím, řeholníkům a řeholnicím od 65 let věku:  
− 
kteří z důvodu svého zdravotního stavu a nepříznivé sociální situace nemohou zůstat 
v domácím prostředí sami, ani za pomoci rodiny nebo za pomoci terénních  
či ambulantních sociálních služeb, 
− 
kteří jsou převážně nebo úplně závislí na podpoře nebo pomoci jiné osoby ve všech 
základních životních potřebách, 
− 
kteří potřebují vzhledem ke svému zdravotnímu stavu, občasnou nebo stálou 
ošetřovatelskou péči, 
− 
kteří mají částečně nebo úplně sníženou schopnost pohybu. 
   
Na zařazení seniora do okruhu osob nemá vliv místo jeho trvalého bydliště (spádová oblast). 
 
Služba není určena: 
− 
osobám mladším 65 let, 
− 
osobám, jejichž zdravotní stav vyžaduje stálou přítomnost lékaře nebo umístění   
ve zdravotnickém zařízení (např. léčba infuzemi, transfuzemi ...),  
− 
osobám s infekčním onemocněním (typu aktivní TBC apod.), 
− 
osobám s duševní poruchou (např. demence, psychózy, zneužívání omamných látek, …), 
2 
 
při níž mohou ohrozit sebe i druhé, nebo které svým chováním mohou závažným 
způsobem narušovat a znemožňovat společné bydlení a klidné soužití, 
− 
osobám, které by svým umístěním v Domově řešili pouze rodinnou či bytovou situaci. 
 
d. Zásady poskytování sociální služby 
Mezi základní zásady při poskytování sociální služby v charitním domově patří:  
− 
VZTAH „Považujeme za důležité zdravé vztahy založené na důvěře“ 
− 
DŮSTOJNOST „Vytváříme a udržujeme důstojné a bezpečné prostředí pro život“ 
− 
ODBORNOST „Budujeme tým odborníků, kteří rozumějí klientům a umí jim pomoci“ 
− 
TRADICE „Snažíme se nést tradici místa spojeného s křesťanskou vírou a venkovským 
prostředím“ 
2. Jednání se zájemcem o službu, vstup uživatele do služby, uzavření smlouvy 
Jednání se zájemcem o službu je velmi důležitou fází pro poskytování služby. Zájemce dostane 
srozumitelné a jasné informace o službě, na jejichž základě se sám svobodně rozhodne, zda právě 
domov pro seniory je služba, která plně odpovídá jeho potřebám a představám. Zároveň 
poskytovatel služby zjišťuje od zájemce jeho přání, cíle a potřeby a vyhodnocuje, zda je možné   
je zajistit v rámci sociální služby domova pro seniory.  
Každý zaměstnanec je seznámen s tím, že informace pro zájemce zajišťuje sociální pracovník, který   
v případě potřeby může do tohoto procesu zapojit i zástupce ostatních profesí – vedoucí sociálních 
úseků jednotlivých budov domova nebo ředitelku. Jednající osoba musí mít vždy dobrý přehled   
o konkrétních podmínkách poskytování služby, její kapacitě, možnostech a praxi. 
 
Zájemce o službu nebo rodinný příslušník si vyzvedne u sociálního pracovníka „Žádost o poskytnutí 
pobytové sociální služby“, žádost je možné získat i na internetových stránkách Domova: 
www.charitamoravec.cz. Vyplněnou žádost včetně „Vyjádření registrujícího (praktického nebo 
ošetřujícího lékaře)“ odešle nebo doručí do Domova. Žádost o přijetí je nutné podat písemně. 
 
Pokud zájemce spadá do cílové skupiny, je následně žádost elektronicky zpracována a zařazena   
do Evidence žadatelů o službu, neboť nebylo možné z kapacitních důvodů uzavřít smlouvu. Žadateli   
je pak zaslán informační dopis oznamující zařazení do Evidence žadatelů o službu.  
 
Po uvolnění kapacity je s žadatelem dohodnuto sociální šetření v místě jeho bydliště nebo v místě, 
kde se v současné době nachází. Sociálního šetření může být přítomen na žádost žadatele rodinný 
příslušník, popř. jiná určená osoba. Při sociálním šetření jsou žadateli podány srozumitelnou formou 
důležité informace, zodpovězeny všechny dotazy související s poskytováním sociální služby. 
Následně je dohodnut datum nástupu do Domova. 
 
Před nástupem do Domova je s klientem uzavřena smlouva o poskytnutí sociální služby a společně   
s klientem je sestaven individuální plán poskytování sociálních služeb. Jednání o uzavření smlouvy 
probíhá s žadatelem, v případě nepříznivého zdravotního stavu v jeho přítomnosti za spolupráce 
rodinných příslušníků či jiné blízké osoby, kterou si žadatel zvolil. Žadatel je seznámen se zněním 
smlouvy a výší úhrad za poskytované služby, smlouva je hlasitě přečtena, podrobně vysvětlena, 
vyhotovení může být poskytnuto ve větším formátu písma, návrh smlouvy může být předán předem 
při jednání se zájemcem, jsou vysvětlena vnitřní pravidla, je seznámen s přílohami smlouvy  
3 
 
(Domovní řád, výše úhrady ošetřovného, nabídka fakultativních služeb, postup pro podávání 
stížností). 
 
Poskytovatel sociálních služeb může odmítnout uzavřít smlouvu o poskytování služby pouze pokud: 
− 
neposkytuje sociální službu, o kterou osoba žádá, 
− 
nemá dostatečnou kapacitu k poskytnutí požadované sociální služby, 
− 
jestliže zdravotní stav žadatele vyžaduje poskytnutí ústavní péče ve zdravotnickém zařízení 
− 
žadatel nespadá do vymezené cílové skupiny, pro který je sociální služba určena. 
Žadateli, jehož žádost není možné uspokojit, je zaslán informační dopis s odůvodněním, proč není 
možné žádosti vyhovět. 
3. Popis služby 
a.   Naplnění základních činností ze zákona 
a) poskytnutí ubytování na jednolůžkových a dvoulůžkových pokojích, 
b) poskytnutí stravy (nabízíme stravu základní, s omezením tuků, diabetickou a diabetickou 
s omezením tuků), 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti,  
h) pomoc při uplatňování práv, oprávněných zájmů a při obstarávání osobních záležitostí. 
 
b. Finanční spoluúčast uživatele na službě 
Klient je povinen zaplatit úhradu za ubytování, stravu, péči a fakultativní služby dle platného ceníku, 
který je dostupný na www.charitamoravec.cz. Výše úhrad se řídí zákonem o sociálních službách   
a prováděcí vyhláškou k tomuto zákonu a po zaplacení úhrady za ubytování a stravu musí klientovi 
zůstat alespoň 15 % jeho příjmu pro jeho vlastní potřebu. 
Pokud příjem není dostačující na pokrytí platby za pobyt a stravu, může se na uhrazení pobytu   
a stravy podílet jiná fyzická osoba na základě uzavřené smlouvy o spoluúčasti na úhradě. 
 
c. Způsob podávání a vyřizování stížností 
Klienti Charitního domova Moravec, popř. i jiné osoby, mají možnost stěžovat si nebo podávat 
jakékoliv podněty, připomínky na kvalitu či způsob poskytování registrované sociální služby - domov 
pro seniory, aniž by tím byli jakýmkoliv způsobem ohroženi. 
Každý podnět, připomínka nebo stížnost je důležitou informací a jednou z možností, jak zlepšit 
kvalitu služeb. 
O právu na podávání stížností, připomínek a podnětů jsou klienti, pracovníci a veřejnost informováni 
– při podpisu smlouvy, na nástěnkách, u schránek na stížnosti, web. stránkách Domova. Pracovníci 
jsou informováni na poradách zaměstnanců, při školení. Klienti jsou informováni především 
v Domovním řádu služby a ústní formou při kontaktu s pracovníky. 
Stížnosti lze podávat: 
− 
ústně (i telefonicky),  
− 
písemně (včetně e-mailového podání)  
Písemná i ústní stížnost může být podána i anonymním způsobem.  
4 
 
Evidencí, zaznamenáváním a vyřizováním stížností je pověřena ředitelka Domova. Lhůta pro vyřízení 
stížnosti je 30 dní ode dne jejího zaevidování.  
Ředitelka stěžovateli písemně odpoví, případně navíc vysvětlí vše v rozhovoru. V případě 
anonymního podání stížnosti, je vyrozumění zveřejněno v prostoru nad schránkou na stížnosti,   
do které byla stížnost vložena.  
V případě nespokojenosti s vyřízením stížnosti nelze uplatnit odvolání, ale lze uplatnit stížnost u výše 
nadřízených orgánů, tj. u zřizovatele nebo u institucí, které se zabývají ochranou lidských práv 
(kontakty jsou vždy uvedeny ve vyrozumění o vyřízení stížnosti). 
 
d. Ukončení poskytování služby 
Smluvní vztah může zaniknout písemnou dohodou obou smluvních stran: 
− 
obě strany se dohodnou na ukončení smlouvy, v tom případě je sjednán přesný termín 
ukončení 
nebo písemnou výpovědí: 
− 
klient má právo ukončit smlouvu písemně, kdykoliv i bez udání důvodů. Výpovědní doba   
je stanovena na 7 dnů  
− 
poskytovatel může smlouvu písemně vypovědět jen z důvodů uvedených ve Smlouvě   
o poskytnutí služby sociální péče spolu s délkou a počátkem plynutí výpovědní lhůty 
dále úmrtím klienta.  
 
e. Další doplňující informace 
Podrobné informace o poskytované sociální službě je možno získat přímo v Domově nebo   
na internetových stránkách zařízení: www.charitamoravec.cz  
4. Fakultativní služby (jsou-li poskytovány) 
Poskytovatel nabízí klientovi fakultativní činnosti dle platného ceníku. Tyto informace je možné 
získat na internetových stránkách: www.charitamoravec.cz 
Fakultativní služby si klient hradí nad rámec stanovené úhrady z vlastních prostředků.  
 
5. Materiální, technické a hygienické podmínky pro zabezpečení sociální služby  
Domov je rozdělen na tři budovy (Hlavní budovu, Louisin dům a Novostavbu).  
− 
Nejstarší budovou je Louisin dům, kde je v osmi jednolůžkových pokojích a devíti 
dvojlůžkových pokojích ubytováno 26 klientů. 
− 
Druhou nejstarší budovou je Hlavní budova. Ve dvacetisedmi jednolůžkových pokojích 
a šesti dvojlůžkových pokojích je ubytováno 39 klientů.  
− 
Třetí dům má název Novostavba. V budově je 18 jednolůžkových pokojů. Budova   
je třípatrová, na každém patře je venkovní terasa.  
Bezbariérové jsou všechny domy. Pokoje jsou vybaveny nábytkem Domova: elektrické 
polohovatelné lůžko, stůl, židle, noční stolek, uzamykatelné šatní skříně, dále pak dorozumívacím 
zařízením (sestra – klient) a přípojkou pro televizi.  
Vzhledem ke stavební povaze jednotlivých budov není prozatím možné, aby koupelny a WC byly  
na pokojích. Koupelny a WC jsou proto společné na chodbách jednotlivých pater budov. 
Objekty jsou vybaveny lůžkovými výtahy, vlastní kuchyní, prádelnou a kantýnou. K dispozici jsou   
i víceúčelové místnosti jako jídelna, společenská místnost, kaple, knihovna, dále rozsáhlé travnaté 
prostranství. Zařízení disponuje celou řadou technických a kompenzačních pomůcek. Zařízení má 
provozní řád schválený KHS, jeho dodržování je pravidelně kontrolováno, včetně provozu kuchyně. 
5 
 
 
 
Jméno a podpis oprávněné osoby: Mgr. Petra Řezáčová, Ph.D. 
 
 
 
 
Mgr. Petra 
Řezáčová Ph.D.
Digitálně podepsal Mgr. 
Petra Řezáčová Ph.D. 
Datum: 2024.03.25 12:04:01 
+01'00'
