 
   Popis realizace poskytování sociálních služeb                                        
 
 
Název poskytovatele 
Domov pro seniory Koryčany 
Druh služby 
Domov pro seniory 
Identifikátor  
5508286 
Forma služby 
Pobytová 
Název zařízení a místo 
poskytování 
Domov pro seniory Koryčany, Kyjovská 77, Koryčany  
768 05 
 
Poslání  
Posláním Domova pro seniory je poskytování pobytové sociální služby prostřednictvím pomoci a 
podpory jako důstojné náhrady za přirozené sociální prostředí těm seniorům, kteří s ohledem na 
svůj věk a zdravotní stav nemohou trvale žít ve svém prostředí. 
Pomoc a podpora vychází z individuálně určených potřeb seniorů, respektuje a zachovává jejich 
základní lidská práva a svobody, důstojnost a usiluje o sociální začleňování klientů. Umožňuje 
důstojně a aktivně prožít stáří dle potřeb a schopností osob v atmosféře podpory a porozumění, 
snahou je v co nejvyšší míře udržet stávající schopnosti osob a jejich zapojení do běžného života 
společnosti. 
 
 
 
Cílová skupina 
osoby starší 65 let 
 
 
Zásady poskytování sociální služby 
Individuální přístup personálu – za samozřejmost pokládáme to, že ke každému uživateli 
přistupujeme individuálně. Při poskytování služby přihlížíme ke schopnostem, možnostem a 
potřebám každého uživatele. 
Respektování důstojnosti a práv uživatelů – ve vztahu k uživatelům vystupují zaměstnanci 
zdvořile, s projevy úcty. Snažíme se o vytváření laskavého, přátelského prostředí, které bude 
alespoň částečně nahrazovat přirozené sociální prostředí uživatele. 
Respektování svobodného rozhodnutí – při poskytování sociální služby i při pracovním procesu 
v rámci organizace respektujeme svobodné rozhodnutí uživatelů, zda chtějí či nechtějí činností 
využívat. Nesnažíme se hodnotit jejich životní styl a návyky.  Služby poskytujeme formou 
nabídky. Vytváříme podmínky pro uplatnění vlastní vůle uživatele.  
Ochrana osobních a citlivých údajů – v souladu se zákonem o sociálních službách a zákonem o 
ochraně osobních údajů zachováváme mlčenlivost ve vztahu k osobním a citlivým údajům 
uživatelů.  
 
 
Jednání se zájemcem o službu, vstup uživatele do služby 
Zájemce o pobyt a služby poskytované v Domově pro seniory Koryčany přijde osobně nebo se 
spojí telefonicky, e-mailem se sociální pracovnicí. V praxi se často stává, že sociální pracovnici 
kontaktují rodinní příslušníci či osoby blízké zájemce. Důvodem je nejčastěji zdravotní stav 
zájemce, který jej limituje v přímém jednání se sociální pracovnicí.  
Soc. pracovnice poskytne zájemci požadované informace a dohodne termín a místo sociálního 
šetření: 
 zájemce je seznámen s rámcovým chodem zařízení, s vnitřními pravidly zařízení (zejména 
Domácí řád) a možností ubytování. Zájemce je hned upozorněn na to, že jednolůžkový 
pokoj není možné obvykle získat ihned po zahájení poskytování sociální služby, protože je 
na ně veden vnitřní pořadník u sociální pracovnice.  
 zájemce je také seznámen s časovým horizontem zahájení poskytování sociální služby, a to 
v souvislosti s množstvím žadatelů v evidenci 
 v průběhu schůzky sociální pracovník odpovídá i na dotazy zájemce a vybízí ho k tomu, 
aby se zeptal na to, co ho zajímá. Sociální pracovník se rovněž několikrát ujistí, zda 
zájemce informacím rozumí a v případě potřeby informace zopakuje 
 sociální pracovník se v průběhu schůzky snaží zjistit, co si zájemce od služby slibuje, kam 
má služba směřovat a proč si vybral zrovna tuto službu – snaží se zjistit cíle služby, a jak by 
mohlo být těchto cílů dosaženo a upřesňuje principy a cíle poskytované služby, zásady, 
podle kterých je poskytována a komu je služba určena. 
 na závěr jednání sociální pracovník shrne informace ze schůzky a ujistí se, zda si vzájemně 
porozuměli a seznámí zájemce s tím, co bude následovat (podání žádosti, evidence žádosti, 
jednání se zájemcem před projednáním žádosti v komisi, projednání žádosti v komisi, 
zařazení do pořadníku a zaslání oznámení o zařazení do evidence žadatelů, sociální šetření, 
vyzvání k uzavření Smlouvy o poskytování služby, zahájení poskytování sociální služby), a 
zda s tímto postupem zájemce souhlasí 
 není- li si zájemce stále jistý, zda právě naše služba je pro něj vhodná, lze si s ním domluvit 
další schůzku 
Jednání se zájemcem o službu může být vícefázové. Zájemci je také nabídnuta a doporučena 
prohlídka prostor Domova.  
Sociální pracovník se zájemcem si během jednání upřesňují cíle a ujednávají podmínky 
poskytování služby. Sociální pracovník je povinen zájemci sdělit reálné možnosti služby. Pokud se 
účastníci jednání dohodnou na společných reálných cílech je výsledkem jejich spolupráce podání 
Žádosti. Když zájemce trvá na podání žádosti i když není cílovou skupinou, žádost podat může, 
výsledkem je ale písemné Oznámení o odmítnutí zájemce o sociální službu. 
Jednání se mohou účastnit i rodinní příslušníci, osoby blízké (např. sousedé, přátelé, aj.), osoby, 
které o zájemce v současné době pečují (např. referující pracovník ze stávajícího zařízení, léčebny, 
aj.), odborníci zainteresovaní do dané problematiky (např. psycholog, psychiatr, aj.). Výběr těchto 
osob závisí na volbě a rozhodnutí zájemce. 
  
Popis služby 
Naplnění základních činností ze zákona 
- poskytnutí ubytování; 
- poskytnutí stravy: zajištění celodenní stravy odpovídající věku, zásadám racionální výživy a 
potřebám dietního stravování, minimálně v rozsahu 3 hlavních jídel; 
- pomoc při zvládání běžných úkonů péče o vlastní osobu; 
- pomoc při osobní hygieně nebo poskytnutí podmínek pro osobní hygienu; 
- zprostředkování kontaktu se společenským prostředím; 
- sociálně terapeutické činnosti: socioterapeutické činnosti, jejichž poskytování vede k rozvoji nebo 
udržení osobních a sociálních schopností a dovedností podporujících sociální začleňování osob; 
- aktivizační činnosti; 
-   pomoc při uplatňování práv, oprávněných zájmů a při obstarávání osobních záležitostí: pomoc 
při komunikaci vedoucí k uplatňování práv a oprávněných zájmů, základní sociální poradenství. 
 
Pravidla poskytování služby 
- 
poskytujeme služby všem lidem bez ohledu na národnost, rasu, víru, věk, pohlaví, politické 
přesvědčení, ekonomickou situaci a společenské postavení; 
- 
respektujeme důstojnost každého člověka, jeho soukromí, důvěrnost jeho sdělení; 
- 
každý člověk je vždy rovnocenným partnerem, který spolurozhoduje a dle svých možností 
se také podílí na poskytování pomoci; 
- 
plníme odpovědně své povinnosti a za svou práci neseme plnou odpovědnost; 
- 
dáváme přednost profesionální odpovědnosti před svými zájmy, respektujeme pokynů 
svých nadřízených; 
- 
základem vztahů mezi pracovníky je čestné, slušné a společensky korektní chování; 
- 
pracovníci se vzdělávají a udržují svou kvalifikaci a způsobilost pro výkon své profese; 
- 
vytváříme příležitosti k tomu, aby uživatelé mohli uplatňovat svou vlastní vůli. 
 
 
Metody práce 
Pracujeme podle metodik práce a Standardů kvality založených na naplňování základních lidských 
práv a svobod. Ke každému uživateli přistupujeme dle jeho individuálních potřeb. 
 
Pravidla pro vyřizování stížností 
Stížnost je povinna přijmout ředitelka zařízení a každý pracovník, na kterého se stěžovatel obrátí. 
Písemnou (i anonymní) stížnost může uživatel vložit do schránky k tomu určené, umístěné v 
budově DpS. Řešením stížností je v kompetenci ředitelky DpS. 
 Stížnosti musí být prošetřeny a vyřízeny bezodkladně. Veškeré stížnosti musí být vyřízeny 
nejpozději ve lhůtě do 30 dnů od přijetí. Tyto lhůty mohou být poskytovatelem přiměřeně 
prodlouženy, a to tehdy, jde-li o stížnost zvláště komplikovanou, pro jejíž vyřízení si poskytovatel 
musí opatřit další podklady. O prodloužení lhůty musí být stěžovatel neprodleně písemně 
vyrozuměn, stejně tak i o důvodech, pro které je lhůta k vyřízení prodloužena. Uživatel bude vždy 
vyrozuměn, jak byla stížnost vyřízena.  
V případě anonymního podání bude odpověď zveřejněna na nástěnce v přízemí budovy domova po 
dobu 10 dnů. 
 
 Stížnost může být podána:      
osobně, telefonicky (571165331; 776556787), poštou (Kyjovská 77, Koryčany nebo Zámecká 457, 
Koryčany), elektronicky (reditel.dps@korycany.cz). Přijímány jsou i stížnosti podané anonymně. 
  
V případě nespokojenosti s vyřízením stížnosti má stěžovatel možnost obrátit se k nadřízenému či 
jiné organizaci: 
 k nadřízenému orgánu – tj. Město Koryčany, Náměstí 401, k rukám starostky, 
 na Kancelář veřejného ochránce práv, Brno, Údolní 39, tel: 542 542 111,     e-mail: 
podatelna@ochrance.cz, 
 na jakoukoli národní či mezinárodní organizaci monitorující stav lidských práv, 
organizace lidí se zdravotním postižením aj. (např. Český helsinský výbor, 
Štefánikova 21, 150 00 Praha 5, tel: 257 221 142, e-mail: poradna@helcom.cz., 
 MPSV ČR, Na Poříčním právu 1, 128 00 Praha 2, tel: 211 921 111, e-mail: 
posta@mpsv.cz                                                                                                      
 
 
Pravidla pro ukončení služby 
Smluvní vztah založený smlouvou může zaniknout písemnou dohodou obou smluvních stran nebo 
písemnou výpovědí a dále úmrtím uživatele nebo zánikem poskytovatele. 
Výpovědní lhůta pro výpověď danou uživatelem nebo poskytovatelem činí 1 měsíc  
a počíná běžet prvním dnem kalendářního měsíce následujícího po kalendářním měsíci, v němž 
byla tato výpověď druhé smluvní straně doručena, případně, v němž druhá smluvní strana převzetí 
výpovědi prokazatelně odmítla. 
Tuto smlouvu je oprávněn vypovědět: 
1) Uživatel může smlouvu vypovědět bez udání důvodu.  
2) Poskytovatel může smlouvu vypovědět pouze z těchto důvodů: 
a) jestliže osoba hrubě porušuje své povinnosti vyplývající ze smlouvy, za hrubé porušení 
smlouvy se považuje zejména: 
1. zamlčení 
výše 
příjmu 
nebo 
jeho 
změn, 
pokud 
byla 
úhrada 
za 
ubytování  
a stravu snížena,  
2. nezaplacení úhrady, 
3. jestliže uživatel odmítne uzavřít dodatek ke Smlouvě, jímž se mění výše úhrady, 
b) jestliže osoba i po opětovném upozornění hrubě poruší povinnosti, které jí vyplývají 
z vnitřních pravidel domova pro seniory (Domácího řádu), 
c) zatají onemocnění infekční chorobou, 
d) chování osoby z důvodu duševní poruchy závažným způsobem narušuje kolektivní soužití, 
e) jestliže současný zdravotní stav osoby vyžaduje jiný druh sociální služby nebo vyžaduje 
trvale poskytování péče ve zdravotnickém zařízení. 
 
 
 
 
Úhrady za služby 
Úhrady za poskytované služby se řídí vyhláškou 505/2006 Sb. ve znění pozdějších předpisů a 
platnou Výší úhrad Domova pro seniory Koryčany. Úhrada se skládá z pevné částky za ubytování, 
stravování a péči. 
 
Další doplňující informace 
 
Fakultativní služby (jsou-li poskytovány) 
 
Prostory, materiální a technické vybavení (bezbariérovost) 
Budova DpS disponuje třinácti pokoji, z toho jsou čtyři jednolůžkové. Všechny pokoje mají vlastní 
sociální zařízení a kuchyňský kout, část pokojů je plně bezbariérová. 
V budově se nachází pracovna sester, denní místnost/pracovna pečovatelek a šatna personálu, WC 
pro invalidy, výdejna stravy, jídelna, sklady čistého a špinavého prádla, strojovna výtahu a kotelna. 
Pokoje jsou vybaveny elektrickými polohovacími lůžky, nočními stolky, jídelními stoly s židlemi a 
šatními skříněmi. 
 K dispozici jsou jídelní stolky k lůžku, přenosná WC, chodítka, invalidní vozíky, elektrické 
zvedáky, „schodolez“. 
K dalšímu zabezpečení provozu slouží výtah v budově, plynové kotle, vodní hospodářství, 
kompletní vzduchotechnika, chladicí box ke skladování nebezpečného (biologického) odpadu, 
signalizační systém, nouzové osvětlení, vybavení výdejny jídla -  myčka na nádobí, plynový sporák  
s odsavačem par, chladničky s mrazáky, mikrovlné trouby, termoporty, vodní ohřívací lázeň. 
 
 
 
 
 
Datum aktualizace: 01. 07. 2020 
 
 
Zpracovala: Mgr. Hapalová R.  
 
 
