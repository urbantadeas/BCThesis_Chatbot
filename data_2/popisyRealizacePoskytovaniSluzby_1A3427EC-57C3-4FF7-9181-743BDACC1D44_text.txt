1 
 
DOMOV PRO SENIORY 
Předmět: 
Popis realizace poskytování služby Domova pro seniory 
Adresy: 
 Náměstí Míru 597, Zruč nad Sázavou, PSČ: 285 22 
 Libocká 271/1, Praha 6 – Liboc, PSČ: 162 00 
Zpracoval: 
Tým sociálních pracovnic    
 Aktualizace:  únor 2023 
Schválil: 
Mgr. et Bc. Helena Franclová, DiS. 
 
Zřizovatelem Domova pro seniory je obchodní společnost Centrin CZ s.r.o., která  
je registrovaným poskytovatelem sociálních služeb Krajským úřadem Středočeského kraje. 
 
Společnost Centrin CZ s.r.o. podle zákona o sociálních službách (zákon č. 108/2006 
Sb.) zajišťuje s účinností od 20. 7. 2007 činnost pobytové služby – Domov pro seniory.  
 
1. 
Cíle, zásady, cílová skupina, poslání. 
Cíle domova pro seniory jsou: 
 Poskytovat kvalitní služby v souladu s individuálními plány a potřebami uživatele; 
 rozvíjet kvalitu služeb, ubytování, stravování a prostředí uživatelů; 
 podporovat pocit bezpečí uživatelů z hlediska sociální a zdravotní péče; 
 snižovat následky nepříznivé situace uživatelů, pro kterou nás vyhledali. 
 napomáhat adaptaci uživatelů na nové prostředí, napomáhat jejich aktivizaci 
a případné seberealizaci; 
 respektovat svobodu jako nejvyšší hodnotu člověka; 
 spolupracovat s uživateli, jejich rodinami a blízkými osobami. 
 
Zásady poskytování služby 
 Nezávislost a autonomie pro uživatele služeb – nikoli závislost 
 Začlenění a integrace – nikoliv sociální vyloučení 
 Přizpůsobování služby potřebám uživatelů – individuální plánování 
2 
 
 Respektování práv a potřeb uživatelů 
 Spolupráce s rodinou uživatele 
 Nestrannost a diskrétnost 
 Podpora společenských kontaktů uživatele 
 Otevřenost zařízení vůči veřejnosti 
 Odbornost pracovníků 
 Týmová spolupráce 
 Zajištění pocitu bezpečí, zázemí a sounáležitosti 
 Odstranění pocitu osamění 
 
Cílová skupina 
Domov pro seniory je zaměřen na poskytování služeb pro osoby, které z důvodu věku, změn 
jejich zdravotního stavu, snížené soběstačnosti a dovednosti, potřebují pravidelnou pomoc 
a péči jiné fyzické osoby v jejich nepříznivé sociální situaci a nejsou schopni si ji sami zajistit 
ve svém sociálním prostředí. Služba je poskytována formou celoročního pobytu v rozsahu 
24 hodin denně.  
 
Věková kategorie:  
 mladší senioři (65 – 80 let)  
 starší senioři (nad 80 let)  
 
Poslání domova 
Posláním naší organizace při poskytování registrované služby domov pro seniory je vytvořit 
pro osoby, které nemohou trvale žít ve svém přirozeném sociální prostředí, důstojnou náhradu 
za přirozené domácí prostředí a podporovat je ve snaže co nejvíce se přiblížit běžnému 
způsobu života a pomáhat jim zachovat si sociální vazby.  
 
2. 
Základní činnosti 
Domov pro seniory poskytuje pobytové sociální služby v souladu se zákonem č. 108/2006 
Sb., o sociálních službách a vyhláškou č.505/2006 Sb. a zahrnuje následující činnosti:  
 poskytnutí ubytování 
 poskytnutí stravy 
 pomoc při zvládání běžných úkonů péče o vlastní osobu 
 pomoc při osobní hygieně nebo poskytnutí podmínek pro osobní hygienu 
3 
 
 zprostředkování kontaktu se společenským prostředím 
 sociálně terapeutické činnosti 
 aktivizační činnosti 
 pomoc při uplatňování práv, oprávněných zájmů a při obstarávání osobních záležitostí 
Rozsah poskytovaných činností je blíže specifikován v pracovních postupech domova.  
Domov pro seniory nabízí jedinou fakultativní službu a tou je převoz služebním automobilem.  
 
3. 
Jednání se zájemcem o sociální službu 
Jednání se zájemcem o službu je zpravidla prvním krokem k navázání dobrého vztahu 
a budoucí spolupráce mezi zájemcem a poskytovatelem služeb zastoupeným sociálním 
pracovníkem. Zájemce a pracovník zařízení o sobě potřebují získat základní informace 
a vzájemnou důvěru. Jednání se zájemcem o službu je významné z toho důvodu, aby zájemce 
mohl rozpoznat, zda je právě tato služba to, co potřebuje a aby mohl sám formulovat, jakou 
pomoc si představuje. Pro poskytovatele je důležité získat informace o budoucím uživateli. 
Samotné jednání se zájemcem je proces, ze kterého vychází individuální plánování služby. 
Zájemce o službu je tedy před uzavřením smlouvy o poskytování sociální služby seznámen  
se všemi podmínkami a reálnými možnostmi při poskytování této služby. 
Prvotní informace o sociální službě domov pro seniory jsou k dispozici na našich 
internetových stránkách www.centrin.cz, na letácích (umístěné ve zdravotnických zařízeních 
apod.), na vývěskách obcí či v tisku. 
Zájemce o sociální službu zpravidla nejdříve osloví sociální pracovníci. Kontakt si lze 
domluvit osobně, telefonicky nebo e-mailem. 
V praxi se stává, že sociální pracovníky kontaktují rodinní příslušníci či osoby blízké 
zájemce. Důvodem tohoto kroku je nejčastěji zdravotní stav zájemce, který jej limituje 
v přímém jednání se sociálními pracovníky.  
 
Pravidla jednání 
 Dojednání spolupráce stojí na zájemcových přáních a na pracovníkově objasňování 
vlastních možností neboli nabídkách.  
 Zájemce je seznámen s rámcovým chodem zařízení, s vnitřními pravidly zařízení 
(zejména Domácí řád) a možností výběru jednolůžkového, dvoulůžkového  
či vícelůžkového pokoje. 
4 
 
 Zájemce je také seznámen s časovým horizontem zahájení poskytování sociální 
služby, a to v souvislosti s množstvím žadatelů v pořadníku a s pravidly vedení 
pořadníku žadatelů o sociální službu. 
 V průběhu schůzky sociální pracovník odpovídá i na dotazy zájemce a vybízí ho 
k tomu, aby se zeptal na to, co ho zajímá. Sociální pracovník se rovněž několikrát 
ujistí, zda zájemce informacím rozumí a v případě potřeby informace zopakuje. 
 Sociální pracovník se v průběhu schůzky snaží zjistit, co si zájemce od služby slibuje, 
kam má služba směřovat a proč si vybral zrovna tuto službu – snaží se zjistit cíle 
budoucí spolupráce, a jak by mohlo být těchto cílů dosaženo a upřesňuje principy 
a cíle poskytované služby, zásady, podle kterých je poskytována a komu je služba 
určena. 
 Na závěr jednání sociální pracovník shrne informace ze schůzky a ujistí se, zda si 
vzájemně porozuměli a seznámí zájemce s tím, co bude následovat (podání žádosti, 
zařazení do pořadníku, sociální šetření, vyzvání k uzavření Smlouvy o poskytování 
služby, zahájení poskytování sociální služby), a zda s tímto postupem zájemce 
souhlasí. 
 Není-li si zájemce stále jistý, zda právě naše služba je pro něj vhodná, lze si s ním 
domluvit další schůzku. 
 Zájemci je nabídnuta a doporučena prohlídka prostor Domova. 
Při výběru zájemce na volné místo, sociální pracovnice přihlíží k potřebné míře podpory 
(je důležitý i kvalifikovaný odhad sociální pracovnice při sociálním šetření, která zhodnotí 
míru podpory), územní dostupnosti (jsou upřednostňováni zájemci, kteří sami či jejich osoby 
blízké bydlí v okrese působnosti služby), nedostatečnosti ambulantních nebo terénních 
sociálních služeb v přirozeném prostředí žadatele.   
Dojde-li k rozhodnutí přijmout žadatele o sociální službu, dohodne sociální pracovnice 
termín zahájení služby se žadatelem, popř. i s rodinnými příslušníky buď již při sociálním 
šetření, nebo je sdělen následně telefonicky. Nástup je domluven dle potřeb žadatele 
i příslušného zařízení sociálních služeb. 
Poskytovatel sociálních služeb může odmítnout schválení žádosti, pokud: 
 neposkytuje sociální službu, o kterou zájemce žádá, a to i s ohledem na vymezení 
okruhu osob v registru poskytovatelů sociálních služeb 
5 
 
 zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby, tyto zdravotní stavy stanoví prováděcí právní 
předpis 
 
Pokud je žádost neschválena z výše uvedených důvodů, je žadateli doporučeně vrácen 
originál žádosti spolu s písemným vyrozuměním s uvedením důvodu odmítnutí a vždy je 
doporučeno odmítnutému žadateli alternativní řešení – jiní poskytovatelé sociálních služeb, 
včetně kontaktů na tyto poskytovatele.  
 
Vyřazení ze seznamu zájemců: 
 na vlastní žádost  
 v případě úmrtí: 
- 
rodina oznámí osobně, telefonicky, emailem 
- 
rodina oznámí písemnou formou – parte, úmrtní list 
4. 
Uzavírání smlouvy o poskytnutí sociální služby 
Smlouva je se zájemcem, (event. s jeho opatrovníkem) projednávána při osobním jednání. Je 
vysvětlen každý bod smlouvy, aby všichni zúčastnění mohli smlouvě porozumět. V případě, 
že si zájemce přeje, se smlouvou podrobně seznámit předem doma, nebo se nemůže 
opatrovník dostavit k podpisu smlouvy osobně, je jim návrh smlouvy zaslán poštou nebo  
e-mailem a telefonicky nebo e-mailem vysvětleny případné dotazy nebo upřesněny některé 
body smlouvy. 
 
5. 
Úhrada za poskytování sociální služby 
Veškeré úhrady za naše služby, které vyžadujeme, jsou stanoveny v souladu se zněním 
zákona č. 108/2006 Sb., o sociálních službách a v souladu s prováděcí vyhláškou č. 505/2006 
Sb., kterou se provádějí některá ustanovení zákona o sociálních službách. 
- 
Úkony péče – poskytované služby jsou hrazeny z příspěvku na péči. 
6. 
Stížnosti 
Každý uživatel má možnost si stěžovat. Stížnosti jsou v Domově pro seniory 
důležitým poselstvím o spokojenosti s poskytovanou službou a o tom, zda služba odpovídá 
potřebám uživatelů. Jde o podnět pro zlepšení kvality služby. Stížnost je možné podat ústně, 
písemně, telefonicky i anonymně do schránek důvěry. 
6 
 
Podat stížnost může uživatel služby, opatrovník, osoba blízká uživatele.  
Stížnosti prověřuje a vyřizuje sociální pracovnice ve spolupráci s vedoucími 
pracovníky daného oddělení, kterých se stížnost týká, případně ředitelka a jednatelka 
organizace. Pokud je stížnost směřována na osobu ředitelky, nutno jí adresovat na níže 
uvedenou adresu Krajského úřadu Středočeského kraje, který vydal registraci poskytovatele 
soc. služeb.  
 
7. 
Důvody ukončení poskytování sociální služby 
Smluvní vztah může být ukončen jak ze strany uživatele, tak ze strany poskytovatele.  
Smlouvu může každá strana ukončit dohodou, a to bez nutnosti uvedení důvodu. Výpovědní 
doba činí v tomto případě 3 měsíce a počíná běžet prvním dnem měsíce následujícího po 
měsíci, ve kterém byla výpověď druhé smluvní straně doručena. 
 
Poskytovatel může smlouvu vypovědět také z těchto důvodů: 
a) jestliže klient hrubě porušuje své povinnosti vyplývající mu ze smlouvy, za hrubé porušení 
smlouvy se považuje zejména zamlčení výše příjmu nebo neoznámení jeho změny, pokud 
byla úhrada za ubytování a stravu snížena dle §73 zákona, 
b) jestliže je klient déle než 14 dní v prodlení úhradou odměny nebo její části, 
c) jestliže klient i přes písemné napomenutí opět poruší své povinnosti, 
d) jestliže klient vědomě zatají onemocnění infekční chorobou, 
e) jestliže chování klienta závažným způsobem narušuje soužití v zařízení, 
f) jestliže zdravotní stav klienta vyžaduje jiný druh sociální služby nebo vyžaduje trvalé 
poskytování péče ve zdravotnickém zařízení, 
 
8. 
Prostředí, ve kterém je služba poskytována, kapacita služby 
Naše domovy jsou umístěny v klidném prostředí měst, jsou velmi dobře přístupné 
automobilem i městskou hromadnou dopravou. Domovy jsou obklopeny zelení a zahradou, 
která je plně k dispozici všem uživatelům. V blízkém okolí se nachází běžné obchody, pošta 
či cukrárna. 
Senioři jsou v našich domovech ubytování v jednolůžkových, dvoulůžkových či 
vícelůžkových pokojích, které jsou vybaveny odpovídajícím nábytkem a mají vlastní sociální 
zařízení se sprchovým koutem. Domovy jsou vybaveny výtahem, plošinkami pro vozíčkáře 
a kompenzačními podporami na chodbách. 
7 
 
V domově jsou k dispozici společenské místnosti, knihovna pro trávení aktivního 
volného času. 
Domov pro seniory disponuje kapacitou 90 lůžek ve Zruči nad Sázavou a kapacitou  
20 lůžek v Praze.  Služby jsou poskytovány formou celoročního pobytu v rozsahu 24 hodin 
denně. Péče o uživatele je zajištěna odbornými pracovníky, především zdravotními sestrami, 
sociálními pracovníky, pracovníky v přímé péči  
Lékaři docházejí do našeho zařízení v pravidelných návštěvách, kdy jsou k dispozici 
pro všechny uživatele.   
 
9. 
Územní působnost sociální služby 
Domov pro seniory Centrin je poskytován na území Středočeského kraje a na území Hlavního 
města Praha.  
 
10. 
Další informace 
Zájemci mohou další informace získat na našich internetových stránky www.centrin.cz. 
