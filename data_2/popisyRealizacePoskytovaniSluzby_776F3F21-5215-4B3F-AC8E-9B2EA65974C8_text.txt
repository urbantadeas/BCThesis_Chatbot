POPIS REALIZACE POSKYTOVÁNÍ SOCIÁLNÍCH SLUŽEB 
 
Název poskytovatele 
 
 
SeneCura SeniorCentrum MOPT a.s. 
 
 
Druh služby, identifikátor 
 
Domov pro seniory, 1701045 
 
 
Forma služby 
 
 
pobytová 
 
Název zařízení a místo poskytování 
Senecura SeniorCentrum Olomouc 
Jižní 580/32 
Olomouc 783 01 
Vymezení cílové skupiny 
Lidé, kteří dosáhli 55 let věku nebo věku rozhodného pro přiznání starobního důchodu, jejichž 
potřeba sociální a zdravotní podpory je taková, že jim neumožňuje pobyt v domácím 
prostředí. 
 
Poslání 
 
„Život pokračuje s námi - podporujeme seniory zachovávat důstojný život a soběstačnost v 
příjemném prostředí.“ 
Posláním SeniorCentra je odborně poskytovat pomoc, podporu a péči lidem se sníženou 
soběstačností zejména z důvodu věku. Snažíme se vytvořit jim podmínky pro pokračování 
života tak, jak jsou zvyklí.  
Naší vizí je život seniorů v harmonii – tedy propojení sociální a zdravotní péče na špičkové 
úrovni s důrazem na individuální potřeby, kvalitu a úctu. 
 
Cíl služby 
• 
Podporovat klienta v udržení soběstačnosti a v základních úkonech sebeobsluhy (podpořit 
v soběstačnosti v oblasti stravování, hygieny, hybnosti). 
• 
Zachovat u klientů stávající zdravotní stav, popřípadě podporovat jeho zlepšení. 
• 
Podporovat klienta v udržování kontaktu s rodinou, přáteli a společenským prostředím. 
• 
Vytvářet podmínky pro aktivní trávení volného času a podpořit v rozumových, smyslových 
a motorických dovednostech. 
Jednání se zájemcem o službu, vstup klienta do služby 
SeneCura Senior Centrum Olomouc informuje zájemce o sociální službu prostřednictvím svých  
webových stránek, informačních letáků a přímo u poskytovatele.  
Kontaktní osobou je sociální pracovnice, která již při telefonickém kontaktu se zájemcem o 
službu poskytne základní informace a domluví schůzku. 
Při osobní schůzce sociální pracovnice seznámí zájemce s rozsahem poskytovaných služeb, 
způsobem poskytování těchto služeb, výší úhrady za poskytnuté služby, s podmínkami smlouvy 
o poskytování služeb, s postupem při nedodržování dohodnutých podmínek, s podmínkami 
pro ukončení služeb, způsobem, jakým je možno služby měnit a způsobem vyřizování stížností. 
Klient má prostor pro otázky. Na konci rozhovoru jsou důležité informace stručně zopakovány.  
Sociální pracovnice zjišťuje, co zájemce od služby očekává, jaké má potřeby, tato zjištění 
určují, zda-li je služba pro zájemce vhodná. V pozitivním případě se ze zájemce stává žadatel 
o službu a následně, po podpisu smlouvy o poskytování sociálních služeb, klient.  
Sociální pracovnice spolu se žadatelem společně formuluje cíle a jakým způsobem bude 
poskytovaná služba dohodnuté cíle naplňovat. 
 
 
Popis poskytovaných služeb 
SeneCura SeniorCetrum Olomouc je zřízen akciovou společností a poskytuje sociální služby 
v souladu se zákonem č. 108/2006 Sb. o sociálních službách, prováděcí vyhláškou k tomuto 
zákonu č. 505/2006 Sb. 
Služby jsou zajištěny odborným personálem, řídícím se Etickým kodexem a respektováním práv 
člověka.  
 
Ubytování  
Pokoje jsou vybaveny elektrickými polohovatelnými postelemi, nočními stolky, televizí, stolem a 
židlemi s područkami, komodou. Každý klient má také v předsíni svou uzamykatelnou 
nástavcovou skříň s trezorem. Součástí každého pokoje je samostatné sociální zařízení 
s bezbariérovým sprchovacím koutem. Intimita je na pokojích zajištěna pomocí přivážení 
mobilní zástěny.  
Klienti si mohou pokoj vybavit vlastními drobnými předměty, které jim připomínají domov, tak 
aby se v pokoji dobře cítili (např. fotografie, obrázky, hodiny, kalendář, květiny, deka, 
polštářky…). Vlastním nábytkem si klienti mohou dovybavit pokoj po předchozí domluvě s 
ředitelem SeniorCentra s přihlédnutím k možnostem prostor.  
Součástí poskytování ubytování je zajištění úklidu pokoje, úklidu společných prostor, praní a 
žehlení osobního a ložního prádla, včetně drobných oprav prádla, režijní náklady (elektrická 
energie, vodné a stočné, topení a ostatní.)  
Poskytovatel je povinen udržovat prostory k ubytování a k užívání ve stavu způsobilém pro 
řádné ubytování a užívání a zajistit nerušený výkon práv klientů spojených s užíváním těchto 
prostor. 
 
Stravování 
Stravování v SeniorCentru probíhá na základě nabídky z jídelního lístku a poskytuje se v souladu 
se zásadami racionální výživy, s ohledem na věk a dietní potřeby klienta a je nedílnou součástí 
poskytovaných služeb. Strava se připravuje ve vlastní kuchyni a jídlo se podává v rozsahu tří 
hlavních jídel a dvou vedlejších jídel. V případě přání klienta nebo jeho dietního nastavení, je 
podávána druhá večeře. Po celý den je k dispozici dostatečné množství tekutin.  
 
Péče o klienta 
Úkony přímé péče zajišťuje SeniorCentrum prostřednictvím pracovníků v sociálních službách, 
kteří jsou odborně způsobilí pracovat na této pracovní pozici splněním kvalifikace dle zákona č. 
108/2006 Sb. a jsou řádně proškolováni průběžným vzděláváním v rozsahu minimálně 24 hodin 
ročně.  
Podpora, pomoc a péče je poskytována klientům na základě jejich individuálních potřeb a 
přání. Klient přichází do služby s konkrétním cílem a potřebami, které jsou dle jeho individuálních 
požadavků konkretizovány a je dle nich nastaven rozsah poskytovaných služeb. Klíčový 
pracovník je koordinátorem nastavených potřeb a přání klienta, předává informace ostatnímu 
pečujícímu personálu, dohlíží na plnění cílů a přání klienta, tvoří individuální plán a zodpovídá 
za vyhodnocení, zdali byl či je cíl klienta naplňován. 
Úkony péče jsou hrazeny zpravidla z příspěvku na péči. Příspěvek na péči dle zákona 
č.108/2006 Sb., o sociálních službách náleží poskytovateli, výjimka není možná. Příspěvek na 
péči náleží SeniorCentru od data nástupu klienta do zařízení. 
 
Ošetřovatelská a zdravotní péče 
Klientovi je poskytována zdravotní a ošetřovatelská péče, odpovídající jeho zdravotnímu stavu, 
nepřetržitě 24 hodin denně. 
Ošetřovatelskou péči zajišťuje SeniorCentrum prostřednictvím svých vlastních zaměstnanců 
(registrované všeobecné sestry způsobilé k výkonu povolání bez odborného dohledu). 
Zdravotní péče je poskytována na základě indikace lékaře a je hrazena ze zdravotního pojištění 
klienta. Lékařskou péči zajišťuje smluví praktický lékař SeniorCentra.  
Po příchodu do SeniorCentra má klient možnost registrace u smluvního praktického lékaře 
SeniorCentra, ale vzhledem k uplatňování svobodné volny lékaře může zůstat registrován u 
svého praktivkého lékaře. V takovém případě si zajišťuje klient lékařské ošetření, vyšetření, 
medikaci, léky, objednávky sanity sám nebo s pomocí svých blízkých.  
Rehabilitace: Klienti mohou na doporučení lékaře využívat skupinové nebo individuální cvičení, 
rehabilitační a fyzioterapeutické úkony. SeniorCentrum nabízí využití rehabilitace klientům i bez 
lékařského doporučení. Rehabilitaci v SeniorCentru zajišťuje odborný personál. Při své práci 
využívá různých rehabilitačních pomůcek a prvků bazální stimulace. Důležitý je i nácvik chůze a 
mobilizace klientů. 
 
Odborná sociální péče 
Sociální pracovnice SeniorCentra zajišťují sociální poradenství, pomoc při uplatňování práv 
oprávněných zájmů a obstarávání osobních záležitostí, zprostředkování kontaktu se 
společenským prostředím, sociálně terapeutické činnosti a aktivizační činnosti. 
 
Aktivizace, společenská, zájmová činnost 
Volnočasové aktivity plánované v SeniorCentru vychází individuálních potřeb klientů. Důležitou 
je snaha o zachování soběstačnosti klientů v co nejvíce možné míře a tak snaha podpory 
vztahů a spolupráce s rodinou a blízkými lidmi klientů. 
Aktivizační činnosti jsou prováděny skupinově nebo individuálně, podle potřeb jednotlivých 
klientů. Činnosti probíhají v multifunkčních prostorách SeniorCentra, individuálně na pokojích, 
na jídelnách, terasách, zahradě…  
V SeniorCentru 
probíhají 
aktivizační 
programy 
každý 
pracovní 
den 
v dopoledních 
i 
odpoledních hodinách. 
K co nejširšímu uspokojení individuálních zájmů klientů a udržení jejich aktivity, které rozvíjí 
soběstačnost a zlepšuje kvalitu života, má každý klient svého klíčového pracovníka, který 
zodpovídá ve spolupráci se sociální pracovnicí za vytvoření, aktualizaci a realizaci 
individuálního plánu. Pravidelně se s klientem schází a sleduje jeho zájmy a potřeby, průběžně 
vyhodnocuje, zda jsou naplňovány osobní cíle klienta. 
Ukončení služby 
Sociální služba je poskytována na základě platné smlouvy o poskytování sociálních služeb. 
Pobyt klienta v SeniorCentru může skončit z těchto důvodů:  
• 
Na základě vlastní žádosti. 
• 
Odchodem klienta do jiného zařízení. 
• 
Úmrtím klienta. 
• 
Rozhodnutím vedení SeniorCentra o ukončení pobytu klienta v zařízení, za závažné porušení 
smlouvy s poskytovatelem na základě čl. XIII. platné smlouvy o poskytování služeb. 
 
Metody práce 
Po vstupu klienta do služby a během poskytování služeb se s klientem pracuje podle 
stanoveného individuálního plánu péče. Plánování vychází z objektivních cílů a potřeb klienta, 
kvůli kterým do služby přišel nebo které nastanou během poskytování služby a je postaveno na 
jeho schopnostech a možnostech. Klient sám určuje rozsah služeb dle svých potřeb a zájmu. 
 
Vyřizování stížností 
V SeniorCentru Olomouc mají všichni klienti, popřípadě jejich zástupci, možnost stěžovat si na 
kvalitu nebo způsob poskytování sociálních služeb.   
Stížnost, námět či připomínku může podat zájemce o službu, klient, opatrovník, pracovník zařízení, 
rodinný příslušník, blízký člověk či jiná fyzická či právnická osoba zastupující zájem klienta. 
Všechny stížnosti jsou pracovníky zařízení chápány jako výkon práva klienta a jsou cenným 
zdrojem informací o poskytovaných službách a o tom, jak je klientem či jejich blízkými služba 
vnímána, přijímána, jak splňuje jejich očekávání, kde jsou slabá místa poskytování služby. 
Stížnosti jsou pracovníky chápány jako příležitost ke zvýšení kvality služby.  
Stížnost lze podat ústně, písemně, telefonicky nebo e-mailem. Stížnost může být podána 
anonymně.  
Při vstupu do služby je klient podrobně seznámen s pravidly pro podávání stížností, pravidelně je 
pak klíčovým pracovníkem znovu informován. 
Pravidla pro podávání stížností a kontakty, kde je možno si stěžovat visí i u každé Schránky na 
stížnosti, náměty, připomínky, přání či pochvaly. 
Lhůta pro vyřízení stížnosti je s přihlédnutím k závažnosti maximálně 30 dní.  
Materiální a technické vybavení služby 
SeniorCentrum je umístěno ve vícepatrové budově ve tvaru písmene L, která je kompletně 
bezbariérová. Zařízení je určeno pro trvalý život 112 seniorů ve jednolůžkových, dvoulůžkových, 
pokojích. Celkový počet klientů na službě Domov pro seniory je 32. 
 
K pokoji náleží bezbarierové sociální zázemí se sprchou, podlaha je pokryta marmoleem, stěny 
jsou obloženy kachličkami  
Jednotlivé pokoje jsou vybaveny:  elektricky polohovatelným lůžkem s matrací, v případě 
potřeby antidekubitní matrací, nočním stolkem, lampičkou, koženkovými židlemi, stolem, 
uzamykatelnou šatní skříní s osobním trezorem, komodou. Podlahy v pokojích mají krytinu 
z marmolea. 
Každý klient při příchodu do SeniorCentra obdrží signalizační zařízení, které si může připnout na 
ruku nebo na krk a kdykoliv tak, v případě potřeby, přivolat sloužící personál. 
 
Dále se v objektu nacházejí tyto prostory:  
Sesterny 2x, Denní místnost 4x, Klubovna 5x, Sklady 8x (sklad čistého prádla – 2x, sklad použitého 
prádla – 5x, sklad zdravotního materiálu – 1x), Úklidová místnost – 7x, Kuchyně 1x, Jídelna 1x, 
Kancelář – 4x, Prádelna – 1x, Šatna 2x pro personál (včetně WC a sprchového koutu), WC 6x, 
Ordinace – 1x, Kotelna – 1x (plyn, ohřev vody), Vzduchotechnika 2x 
 
Klienti mají možnost procházek v areálu zahradu s jezírkem, který přináleží k budově SeniorCentra. 
 
 
Dne 10.7.2018 
Zpracovala: Mgr. Věra Seidelmannová 
 
 
 
