 
 
 
Židovská obec v Praze (dále ŽOP)  
se sídlem Maiselova 18  
110 00 Praha 1  
 
IČO: 00445258  
 
Domov sociální péče Hagibor (dále DSPH)  
Vinohradská 159  
100 00 Praha 10  
 
Druh sociální služby (dle zákona č. 108/2006 Sb., O sociálních službách):  
§ 49 Domovy pro seniory  
 
I. Poslání, cíle a zásady, cílová skupina, kapacita a obsah služby  
 
Poslání 
 
Posláním služby Domovy pro seniory je nabídnout seniorům takové bydlení a péči, aby se mohli cítit 
jako doma a aby si mohli v maximální míře zachovat takový způsob života, na který byli zvyklí ze 
svých domovů, s ohledem na potřeby a práva ostatních klientů služby. 
 
Cíle služby  
 
1. poskytnout seniorům kvalitní a důstojný pobyt se zabezpečením jejich potřeb, poskytovat služby v 
souladu s individuálním přáním klienta a objektivní potřebou péče, neboli vytvořit služby na míru 
pro každého klienta 
2. poskytnout klientovi pocit bezpečí 
3. zapojit klienta do rozhodování o průběhu služby 
4. motivovat rodinu ke spolupráci s personálem při péči o seniora 
5. doprovázet klienta do konce života bez zbytečného stěhování z pokoje na pokoj nebo do 
nemocnice 
6. zajistit optimální poměr mezi počtem personálu a počtem klientů. 
 
Zásady 
 
Filozofie péče v DSP Hagibor vychází z obecných zásad judaismu a základních společenských hodnot: 
úcta k životu, k moudrosti stáří, doprovázení seniora do konce jeho životní cesty v jeho prostředí; 
respekt k partnerství, individuální přístup neboli péče na míru; optimální poměr mezi počtem 
personálu k počtu klientů, zjišťování potřeb klientů, bezpečné prostředí a důstojné podmínky.  
V DSP Hagibor dodržujeme židovské tradice, svátky, máme košer stravování.  
 
Cílová skupina  
 
1. Senioři, kteří z důvodů snížené soběstačnosti a zhoršeného zdravotního stavu potřebují celodenní 
péči druhé osoby  
2. Dospělé osoby se zdravotním postižením, které potřebují celodenní péči druhé osoby  
 
 
 
 
 
Kapacita služby je 47 lůžek  
 
Služba se poskytuje celoročně, celodenně.  
 
II. Popis realizace poskytování sociální služby  
 
1. Vstup uživatele do služby  
 
Kontaktní osobou pro zájemce o službu je asistentka ředitele DSP Hagibor (tel. 226 235 251). Při 
telefonickém kontaktu se zájemcem o službu asistentka ředitele poskytne základní informaci o službě 
a telefonní číslo na sociální pracovnici DSP Hagibor nebo rovnou domluví schůzku zájemce se sociální 
pracovnicí v DSP Hagibor. Rovněž je možné se obracet přímo na sociální pracovnici (tel. 226 235 256), 
která se se zájemcem dohodne na schůzce v DSP Hagibor.  
 
Při osobní schůzce se zájemcem sociální pracovnice seznámí zájemce s podmínkami smlouvy o 
poskytování služeb. Smlouva a její přílohy obsahují informace o formě, průběhu, podmínkách a 
rozsahu služby, postupu při nedodržování dohodnutých podmínek, podmínky pro ukončení služeb, 
způsob, jakým je možno služby měnit a způsob vyřizování stížností.  
 
Informace se poskytují v jasné formě, dostupné vnímání klienta. Důležité informace jako rozsah 
služby, výše úhrady, způsob poskytování se podávají písemnou formou s ústním komentářem. Klient 
má prostor pro otázky. Na konci rozhovoru jsou důležité informace stručně zopakovány.  
 
2. Metody práce s uživatelem  
 
O klienta se stará tým pracovníků v přímé péči. V rezidenční části Domova pracovníci v sociálních 
službách a všeobecné sestry v sociálních službách poskytují ošetřovatelské a pečovatelské služby v 
souladu se zákonem č. 108/2006 Sb. a zdravotní péči v rozsahu odborností 913. S klienty pracuje 
ergoterapeutka a fyzioterapeutka. Aktivizaci a socioterapeutické úkony provádí aktivizační terapeuti 
a socioterapeut. Každý klient má klíčového pracovníka, který společně s ním a se sociální pracovnicí 
vypracovává individuální plán péče. Sociální pracovnice poskytuje služby v souladu s platnou 
legislativou. Na základě vstupního nutričního vyšetření a doporučení praktického lékaře je klientovi 
nabídnuta dieta odpovídající jeho potřebám.  
 
3. Způsob, jakým jsou uživatelé zapojeni do rozhodování o využití služby  
 
S klientem se pracuje podle stanoveného individuálního plánu péče. Plánování vychází z objektivních 
cílů a potřeb klienta, je postaveno na jeho schopnostech. Klient sám určuje rozsah služeb dle svých 
potřeb a zájmu. V průběhu služby má možnost měnit své osobní cíle, což vyjadřuje při sestavení 
individuálního plánu.  
 
4. Způsob vyřizování stížností uživatelů  
 
Klient si může stěžovat na poskytovanou sociální službu, aniž by tím bylo ohroženo další poskytování 
sociální služby. Klient je seznámen s postupem při podávání stížností. Při podpisu smlouvy obdrží 
klient popis postupu při podávání stížnosti. Stížnosti a připomínky mohou klienti podávat také pouze 
ústně. Personál je následně zaznamenává a předává k vyřízení. Text pravidel o postupu při podávání 
stížnosti je k dispozici u ošetřujícího personálu. Stížnosti se řeší bez zbytečného odkladu. Pokud je  
 
 
 
stížnost anonymní, odpověď je umístěna na veřejně přístupné nástěnce. V ostatních případech je 
odpověď doručená stěžující si osobě.  
 
5. Ukončení poskytování služby  
 
Smlouva je uzavírána na dobu neurčitou. Pobyt v Domově může být ukončen dříve na základě 
písemného oznámení klienta nebo jeho zákonného zástupce. Mimořádné ukončení poskytování 
služeb může být v případě zjištění či projevu kontraindikace k pobytu. Podmínky reguluje Smlouva a 
Domácí řád.  
 
6. Finanční spoluúčast uživatele na službě  
 
Služby jsou hrazeny dle platného ceníku služeb ŽOP/DSP Hagibor. Klient hradí ubytování a stravování 
dle částek stanovených zákonem č. 108/2006 Sb. a provádějící vyhláškou č. 505/2006 Sb. v platném 
znění.  
 
7. Materiální a technické zabezpečení realizace sociální služby  
 
Služba je poskytována v novém komplexu ŽOP na adrese Vinohradská 1201/159, 100 00 Praha 10. 
Historická budova byla restaurována. V této budově je jídelna pro rezidenty, ordinace praktického 
lékaře Domova a dalších externích specialistů, Denní stacionář, prostory pro aktivizaci, prostory pro 
ergoterapie a rehabilitace. Část budovy je určena pro administrativní zázemí a vedení Domova. 
Pobyty se poskytují v nově přistavěné ubytovací části. Celá budova je bezbariérová. Interiér budovy 
odpovídá potřebám cílové skupiny.  
 
V celém komplexu je zaveden alarm systém pomoci klientům v nouzových či krizových situacích. 
