Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 
 
Název poskytovatele 
DOMOV PRO SENIORY LUDMÍROV 
Název služby 
Domov pro seniory 
§ 
49 
Působnost služby 
 
1. Veřejný závazek 
a. Poslání  
Posláním našeho domova je usilovat o důstojný a spokojený život našich seniorů, kteří vzhledem ke svému 
zdravotnímu stavu a sociální situaci žijí v tomto zařízení. Domov podporuje jejich soběstačnost a udržení 
kontaktu s okolím. Snažíme se o vytvoření co nejpřirozenějšího prostředí, aby co nejméně pocítili nějakou 
změnu (jako doma). 
 
b. Cíle 
Cílem sociální služby je zaměření se na individuální potřeby uživatele, znalost jeho osobních cílů, 
respektování jeho názorů a podpora k jeho seberealizaci. 
 
podporovat důstojný život uživatele  
 
vlastní rozhodování v osobních záležitostech  
 
soběstačnost uživatele je podporována poskytováním přiměřené péče dle jeho potřeb  
 
zachovávání přání, zvyků a zájmů dle možnosti uživatele 
 
možnost využívání běžných služeb mimo zařízení a udržování tak kontaktu s okolím  
Ke splnění všech cílů je zapotřebí poskytovat kvalitní a bezpečnou službu s odborným a kvalifikovaným 
personálem. V organizaci je zaveden systém kvalitního vnitřního řízení, funguje dobrá týmová spolupráce 
všech úseků i jednotlivých pracovníků.  
  
 
 
c. Cílová skupina (okruh osob, pro které je služba určena a pro které určena není) 
Cílová skupina uživatelů - Senioři, kteří mají sníženou soběstačnost zejména z důvodu věku, jejichž situace 
vyžaduje pravidelnou pomoc jiné fyzické osoby. 
Věková struktura cílové skupiny:  
 
mladší senioři (65 - 80 let)  
 
starší senioři (nad 80 let)  
Cílovou skupinou nejsou:  
 
Osoby, jejichž zdravotní stav vyžaduje odborné léčení ve zdravotnickém zařízení nebo ve 
specifickém zařízení pro léčbu občanů s psychickými a jinými závažnými zdravotními problémy, pro 
které existují speciální zařízení.  
 
Osoby trpící chronickým alkoholismem a jinou toxikomanií  
 
 
d. Zásady poskytování sociální služby 
Hlavní zásady poskytované služby  
 
Poskytovat kvalitní a odborné služby. Tyto služby zajišťuje vyškolený personál, jednak 
prostřednictvím získaných teoretických poznatků a jednak jejich využitím v praxi. Kvalita služby je 
zajišťována pravidelným školením personálu.  
 
Dodržovat lidská práva a základní svobody osob. Každý uživatel má právo domáhat se svých 
oprávněných nároků. Jestliže by došlo k porušení některých z práv uživatelů, je cílem Domova 
zamezit dalšímu porušování práv a současně se snažit o jejich předcházení do budoucna.  
 
Respektovat individuálně určené potřeby uživatel. Každý uživatel má možnost se svým 
klíčovým pracovníkem projednat svá přání a společnými silami usilovat o zrealizování těchto přání.  
 
Zachovávat diskrétnost při poskytování služby - závazek mlčenlivosti.  
 
Posilovat sociální začleňování uživatel v novém prostředí. Přizpůsobit se novému prostředí a 
novým životním podmínkám je nezbytné k začlenění uživatele. Pobyt v našem zařízení se snažíme 
novému uživateli zpříjemnit, aby se snáze začlenil do kolektivu. Důležitá je také spolupráce s 
rodinou.  
 
Aktivním působením podporovat uživatele k samostatnosti. Posilovat jejich schopnosti, 
vědomosti a dovednosti, aby je mohli využívat a rozvíjet i nadále, dle svých možností. Individuálně 
přistupovat ke každému. Uživatelé se mohou účastnit různých aktivit a činností, které připravujeme 
a to dle jejich zájmů, přání a možností.  
 
Poskytovat bezpečné služby. K dispozici je bezbariérové prostředí, používání speciálního zařízení 
pro imobilní uživatele a stálá přítomnost kvalifikovaného personálu.  
 
2. Jednání se zájemcem o službu, vstup uživatele do služby 
Jednání se zájemcem o službu je primárním krokem budoucí spolupráce mezi zájemcem a poskytovatelem 
služeb, v zastoupení pověřeným pracovníkem. V počáteční fázi je zásadní získání a sdělení co nejvíce 
informací mezi zájemcem a poskytovatel, které pak přispějí ke tvorbě a formulaci osobního cíle, podmínek a 
rozsahu poskytovaných služeb budoucího uživatele.  
 
Cíle jednání se zájemcem o službu: 
-seznámení zájemce s podmínkami a pravidly poskytované služby v DS Ludmírov 
- získání informací o potřebách, osobních cílech a zájmech zájemce tak, aby bylo možno rozhodnout, zda 
bude zařízení schopno dané parametry žadatele naplnit a poskytnout mu tak kvalitní podmínky života 
v zařízení 
 
Způsoby informování zájemců o službu 
- informační letáky 
- internetové stránky DS Ludmírov 
- údaje na informačních tabulích v DS Ludmírov 
- telefonické jednání, jednání prostřednictvím e-mailu 
- osobní jednání se zájemcem 
- dny otevřených dveří 
- možnost individuální prohlídky zařízení 
 
Informace v písemné podobě jsou dle potřeby a přání zájemcům předkládány v alternativní formě. 
 
Kdo je oprávněný jednat se zájemci o službu 
Na základě předem domluvené schůzky vede jednání se zájemcem o službu zpravidla sociální pracovnice a 
vedoucí zařízení - ředitelka.  
 
Místo jednání 
Jednání se zájemcem se může uskutečnit po vzájemné domluvě: 
- v Domově pro seniory Ludmírov 
- v domácnosti zájemce 
- ve zdravotnickém zařízení 
- na jiném místě dle přání zájemce 
 
Účastníci jednání 
Jednání je přítomen zájemce o službu, popř. osoba, která ho doprovází (většinou je to nejbližší příbuzný), 
sociální pracovnice a ředitelka DS Ludmírov.  
 
Zájemce o službu může při jednání zastupovat osoba, kterou si sám zvolí. Tato osoba je pak pověřena 
sdělování informací o zájemci. Ověřování sociální situace a osobních cílů, potřeb a požadavků se následně 
provádí telefonicky např. s pracovníky zařízení, ve kterém je zájemce umístěn.  
Pro vyřízení žádosti o přijetí může udělit zájemce jiné osobě plnou moc. 
 
Informace, které poskytuje poskytovatel zájemci: 
- poslání, cílová skupina 
- komu je služba určena 
- druh, forma a způsob poskytování služby (vzor smlouvy) 
- kapacita služby, podmínky poskytování služby (co poskytovatel očekává od uživatele, jaké 
   má povinnosti) 
- rozsah poskytování služeb (jakým způsobem jsou služby zajišťovány)  
- aktuální volní kapacita 
- kontaktní údaje 
- ceník služeb 
- personální zajištění služby 
- co si může a musí uživatel přinést do DS s sebou 
 
Zásady jednání: 
- ověření možných komunikačních bariér (porucha sluchu, zraku apod.) 
- partnerství 
- otevřenost 
- komplexnost 
- srozumitelnost 
- individuální přístup 
- trpělivost 
- diskrétnost 
 
Průběh jednání 
Jednání se zájemcem o službu je zpravidla vícefázové: 
1) první kontakt se zájemcem — předávání informací před podáním žádosti 
2) upřesňování informací během vedení žádosti v evidenci 
3) vyjednávání (ověřování sociální situace) 
 
Postup v případě, že se zájemce rozhodl využívat naše služby 
Po vzájemné dohodě se zájemcem o službu se stanoví možný termín nástupu. Zájemce může být 
vyrozuměn písemně nebo telefonicky a jsou mu poskytnuty veškeré potřebné informace. 
V případě zájmu doporučujeme prohlídku zařízení. 
Provedeme zájemce postupně celým domovem a po domluvě s uživateli ukážeme pokoje. 
V průběhu prohlídky je zájemce opět seznamován se způsobem, jakým je služba poskytována. 
 
3. Popis služby 
a. Naplnění základních činností ze zákona 
Domov pro seniory Ludmírov poskytuje pobytové služby osobám, které mají sníženou soběstačnost zejména 
z důvodu věku, jejichž situace vyžaduje pravidelnou pomoc jiné fyzické osoby.  
Služba obsahuje tyto základní činnosti:  
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) 
sociálně terapeutická činnost, 
g) aktivizační činnost, 
h) pomoc při uplatňování práv, oprávněných zájmů a při obstarávání osobních záležitostí. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla poskytované služby: 
-dodržování lidských práv a základní svobody osob 
- respektování individuálně určených potřeby uživatelů (jejich přání a požadavky) 
- zachovávání diskrétnosti při poskytování služby (závazek mlčenlivosti) 
- posilování sociálního začleňování uživatelů 
- podporování uživatel k samostatnosti 
- poskytování bezpečných služeb (bezbariérové prostředí, stálá přítomnost kvalifikovaného personálu, 
používání speciálního zařízení pro imobilní uživatele) 
 
Stravování: 
Strava je v domově podávána 4 x denně – snídaně, oběd, svačina, večeře. Jídelní lístek schvaluje ústavní 
lékař spolu s doporučením dietních omezení apod. Stravování je zajištěno částečně vlastními silami a 
částečně smluvně ze sousedící kuchyně ZOD Ludmírov. Obědy se v průběhu pracovního týdne převáží 
v nerezových várnicích z kuchyně ZOD a ihned po dovozu je jídlo vydáváno uživatelům. Ve dnech 
pracovního klidu se kromě snídaní, svačin a večeří připravuje v DS i oběd. Strava je uživatelům vydávána 
v jídelně, ležícím uživatelům je strava roznášena na pokoje. 
 
Praní a úklid: 
Domov je vybaven vlastní prádelnou. Osobní prádlo uživatelů a lůžkoviny se mění podle potřeby, nejméně 
1x týdně. Vyprané a vyžehlené, popř. zašité osobní prádlo je uživatelům denně pracovníky rozváženo na 
pokoje. Úklid, údržba pokojů a celého zařízení je prováděna dle hygienických požadavků. 
 
Zdravotní a ošetřovatelská péče: 
Zdravotní péče o uživatele je zajištěna zdravotní a ošetřovatelskou službou 24 hodin denně. Lékařskou péči 
zajišťuje smluvní lékař DS, který dojíždí do zařízení 1x týdně nebo dle potřeby. Zajišťujeme i zdravotní péči 
u odborných lékařů. Domov má také smluvně zajištěné masáže, rehabilitace a pedikúru. To vše dle potřeb a 
přání uživatel. 
 
Úschovna cenných věcí: 
Při nástupu je uživatel informován o možnosti uložení cenných věcí do úschovny. Ředitelka při úschově vydá 
doklady o uložení depozit a seznámí uživatele se směrnicí pro zacházení s depozity. Domov neodpovídá za 
věci a cennosti, které nepřevzal do úschovy. Uživatel má možnost si pokoj uzamknout vlastním klíčem nebo 
o to požádat personál domova. 
 
Co není možné poskytnout: 
• každému uživateli osobního pracovníka na 24 hodin 
• přenocování a stravu pro návštěvy v našem zařízení 
• není možné mít v domově zvířata 
• vyhrazený prostor v budově pro kuřáky 
 
c. Metody práce, plánování služby 
Metody práce jsou zaznamenávány pomocí vnitřních směrnic DS Ludmírov a dle těchto pravidel dodržovány 
a jejich dodržování kontrolováno. 
 
Rozvojové plány do roku 2020: 
-Výměna oken (aspoň v části budovy) 
-Oprava jednotlivých koupelnových jader na pokojích  
-Vybavení pokojů novým nábytkem  
-Zakoupit novější počítačové techniky 
-Pořízení nové el. techniky pro imobilní uživatele (vozíky, skútry)  
-Terénní úpravy - zahrady  
Za naplnění zodpovídá ředitelka zařízení. Základní prohlášení organizace je zveřejněno na vývěsce v budově 
zařízení, na webových stránkách a v propagačních materiálech domova. 
 
d. Pravidla pro vyřizování stížností 
Právo stěžovat si 
Uživatel má právo a možnost sdělit své připomínky či výtky písemnou nebo ústní formou. Při nástupu do 
zařízení je každý uživatel seznámen se směrnicí podávání a vyřizování stížností 
 
Podání stížnosti 
K podání stížnosti na poskytované služby je oprávněn uživatel, jeho zákonný zástupce, 
rodinný příslušník, příp. fyzická či právnická osoba zastupující zájem uživatele.  
 
Stížnost může být podána: 
1. Ústně, telefonicky 
2. Písemně, příp. jinou formou komunikace (znaková řeč, piktogramy), mailem 
3. Anonymně. Pro tento účel je zřízena na místě veřejně přístupném (u informační nástěnky) kovová 
schránka, kam lze stížnosti a podněty uložit, aniž by se autor stížnosti musel pod své podání podepsat. Tuto 
schránku otevírá a vybírá účetní /nestranná osoba/ spolu se svědkem 
/někdo z personálu nebo z uživatelů/  1x týdně. Schránka je zřetelně označená a vedle jsou psací potřeby a 
papír. 
U uživatelů s poruchami komunikace nebo orientace sledujeme pozorováním jejich chování. Například 
projevy neklidu a nespokojenosti (křik, agresivita) mohou nasvědčovat tornu, že si uživatel stěžuje. 
Osoby znevýhodněné v pohybu mohou požádat kteréhokoliv zaměstnance, jiného uživatele či kteroukoliv 
osobu o podporu při podání stížností. O této možnosti jsou informováni při jednání se zájemcem o službu a 
na pravidelných setkáních s uživateli. 
 
Přijetí a vyřizování stížností v Domově pro seniory Ludmírov probíhá podle následujícího 
postupu: 
a) přijetí stížnosti 
b) podpora uživateli k formulování stížnosti 
c) zápis stížnosti v případě potřeby podávajícího 
d) evidence do knihy stížnosti 
e) prošetření stížnosti 
f) vyrozumění stěžovatele o prošetření, závěrech prošetření a přijetí případných opatření 
 
Vyřízení stížností  
Stížnosti vyřizují: 
- sociální pracovnice  
- ředitelka 
Při vyřizování stížností je přítomen pracovník, který stížnost vyřizuje, v případě potřeby i další pracovník, 
který je s danou problematikou více obeznámen, a může podat potřebné informace ke zdárnému vyřízení 
stížnosti. 
V případě, že se stížnost týká vedoucích úseků, vyřizuje ji ředitelka. 
V případě stížnosti na ředitelku se stížnost předává zřizovateli. 
Uživatelé jsou informování o vyřízených anonymních stížnostech v rámci setkání vedoucí s uživateli / 
SEDÁNEK / 
 
Lhůta k vyřízení stížností 
Stížnosti, které je možno vyřídit ihned, se takto vyřizují, složitější případy ve lhůtě, která by neměla 
přesáhnout 28 dní. Lhůta pro vyřízení může být delší v případě, že věc přezkoumává soud. 
 
Odvolání 
V případě nespokojenosti se uživatel může odvolat k nadřízenému orgánu nebo institucím, které se zabývají 
ochranou lidských práv. 
 
e. Pravidla pro ukončení služby 
Ukončení poskytované služby může nastat v těchto případech: 
-ukončení pobytu na vlastní žádost uživatele sociálních služeb 
-ukončení pobytu ze strany poskytovatele 
-úmrtím uživatele sociálních služeb 
 
Postup pro případ, že se uživatel rozhodne službu ukončit bez udání důvodu 
Zařízení má informace o sociálních službách v regionu.  
V případě zájmu uživatele pomůže ředitelka vybrat jinou sociální službu. 
 
f. Úhrady za služby, spoluúčast osoby blízké na úhradě 
Úhrada se skládá z těchto položek:  
 
- úhrada za ubytování / ubytování, praní, úklid, žehlení a drobné opravy ošacení / 
- úhrada za stravování / celodenní strava  
- úhrada za péči 
 
Po zaplacení úhrady za pobyt a stravu musí uživateli zůstat alespoň 15 % jeho příjmu pro jeho 
vlastní potřebu. 
 
Úhrada za pobyt 
Jednolůžkový pokoj s kuch. linkou a soc. zařízením                                 180,- Kč / den 
Jednolůžkový pokoj bez soc. zařízení                                                       148,- Kč / den 
Jednolůžkový pokoj rohový s kuch. linkou, ale bez soc. zařízení                  169,- Kč / den 
Dvojlůžkový pokoj s kuch. linkou a soc. zařízením                                     154,- Kč / den 
Dvojlůžkový pokoj rohový s kuch. linkou a soc. zařízením                          164,- Kč / den 
Dvojlůžkový pokoj s kuch. linkou, ale bez soc. zařízení                              145,- Kč / den 
Dvojlůžkový pokoj bez kuch. linky a soc. zařízení                                      135,- Kč / den 
 
Úhrada za stravování 
Celodenní strava se skládá z: 
- částka za potraviny 75,- Kč 
- částka za režie 65,- Kč 
 
Celkem                   140,- Kč / den 
 
Úhrada za péči 
Úhrada za péči je stanovena v aktuální výši přiznaného příspěvku na péči  
 
Souhlas se spoluúčastí rodiny na úhradě (kdy příjem uživatele nedosahuje na zaplacení úhrady v plné 
výši) 
 
Dle ust. § 71 odst.3 Z. č. 108/2006 Sb., o sociálních službách, v platném znění, se poskytovatel sociální 
služby může dohodnout na spoluúčasti na úhradě nákladů s rodinou osoby, které je sociální služba 
poskytována, pokud tato osoba nemá vlastní příjem nebo její příjem nepostačuje na úhradu nákladů. 
Úhradou nákladů se rozumí náklady spojené s ubytování a poskytnutím stravy. 
 
Dle ust. § 73 odst. 3 Z. č. 108/2006 Sb., o sociálních službách v platném znění, musí uživateli sociální služby 
domov pro seniory zůstat po úhradě za ubytování a stravu alespoň 15 % jeho příjmu. 
                      
 
g. Další doplňující informace 
Domov pro seniory Ludmírov, p.o. zřízená Obcí Ludmírov 
4. Fakultativní služby (jsou-li poskytovány) 
Fakultativní služby jsou poskytovány na základě konkrétních požadavků uživatel v průběhu pobytu.  
Tyto služby nejsou v současnosti zpoplatněny. 
5. Prostory, materiální a technické vybavení (bezbariérovost) 
Jedna samostatně stojící budova, rozdělena do třech pater +přízemí. Kapacita budovy je 36 uživatel, 
rozdělených do 23 obytných pokojů (10 jednolůžkových a 13 dvojlůžkových). Ubytovací část se nachází 
v prvním, druhém a třetím patře a přízemí je částí provozní. Zde se kromě kanceláří a úložných místností 
nachází také jídelna, kuchyň a prádelna. Budova má plně bezbariérový přístup. Za domovem se nachází 
venkovní posezení, zahrada a skleník. Domov pro seniory Ludmírov je vybaven el. vozíky  a skútrem pro 
pohodlné přepravování uživatel.  
 
 
 
 
 
 
Zpracoval: soc. pracovník  
                 Bc. Michaela Berezová  
Schválil: ředitelka 
               Bc. Marta Spurná               
Dne: 28. 7. 2014 
 
 
