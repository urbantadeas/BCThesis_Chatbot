 
 
 
Název poskytovatele: Domov pro seniory Mikuláškovo náměstí, příspěvková organizace 
Druh poskytované služby: Domov pro seniory 
Název a místo zařízení poskytované sociální služby: Domov pro seniory Mikuláškovo 
náměstí, příspěvková organizace se sídlem Mikuláškovo náměstí 706/20, Brno, 625 00 
 
Popis realizace poskytování sociální služby 
 
Domov pro seniory Mikuláškovo náměstí 706/20, Brno je příspěvková organizace zřízená 
Magistrátem města Brna. Jedná se o pobytové zařízení sociální péče, které v souladu se 
zákonem č. 108/2006 Sb., o sociálních službách v platném znění, poskytuje registrovanou 
sociální službu DOMOV PRO SENIORY. 
Posláním služby Domov pro seniory je vytvořit důstojný a bezpečný život seniorům, kteří 
vzhledem k postupné ztrátě soběstačnosti, zhoršenému zdravotnímu stavu či věku potřebují 
pomoc druhé osoby a nemohou zůstat ve svém domácím prostředí. Naše podpora a pomoc 
směřuje k individuálnímu uspokojení potřeb seniorů, posilování kontaktů se společenským 
prostředím a k udržení, případně rozvoji jejich soběstačnosti. 
Okruh osob, pro které je sociální služba určena – cílová skupina: Senioři od 60 -ti let věku, 
kteří mají sníženou soběstačnost zejména z důvodu věku, jejichž situace vyžaduje pravidelnou 
pomoc jiné fyzické osoby, kterou nelze zajistit rodinou nebo terénní službou. 
Cíle poskytované služby: 
 Ke klientům přistupujeme individuálně, s přihlédnutím k jejich přáním a potřebám 
 Klienti jsou v domově podporováni v udržení kontaktů s rodinou, přáteli a 
společenským prostředím 
 Klienti jsou podporováni v udržování své soběstačnosti zejména svých schopností, 
rozumových, smyslových a motorických dovedností 
Poskytování služby můžeme odmítnout jestliže: 
 Neposkytujeme sociální službu, o kterou osoba žádá 
 Nemáme dostatečnou kapacitu služby, o kterou osoba žádá 
 Zdravotní stav osoby vylučuje poskytnutí sociální služby, zdravotní stavy stanoví 
prováděcí právní předpis – vyhláška 505/2006 Sb. 
- 
Osoba vyžaduje poskytnutí ústavní péče ve zdravotnickém zařízení 
- 
Osoba není schopná pobytu z důvodu akutní infekční nemoci 
- 
Chování osoby by z důvodu duševní poruchy závažným způsobem narušovalo 
kolektivní soužití 
 Osoba, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
 
 
 
 
 
 
Kvalita poskytovaných služeb  
V roce 2020 získal Domov pro seniory Mikuláškovo nám., p.o., certifikaci – Značka kvality 
v sociálních službách a byl oceněn 5 hvězdičkami. Značka kvality v sociálních službách 
hodnotí všechny aspekty pobytu v zařízení, a to z pohledu klienta sociální pobytové služby. 
 
I. Průběh poskytování sociální služby 
1. Vstup klienta do služby 
Poskytovatel informuje o druhu, místě, poslání, cílech, zásadách poskytované sociální služby a 
okruhu osob, kterým je určena prostřednictvím: 
 Webových stránek: www.mik.brnods.cz  
 Informačních letáků 
 Elektronický adresář sociálních služeb v Jihomoravském kraji 
 Ústní informace podávají sociální pracovnice domova 
2. Jednání se zájemcem o službu 
 Při prvním kontaktu jde především o vzájemné seznámení se, získání důvěry a 
poskytnutí základních informací o sociální službě a získání informací o situaci zájemce. 
Sociální pracovnice sděluje, jaké jsou poslání a cíle domova, komu službu poskytujeme, 
informace o rozsahu poskytovaných služeb, podmínkách a možnostech domova, jaká je 
cena za služby a kapacita poskytované služby. Dále nabízí prohlídku zařízení a předává 
informační letáček s potřebnými kontakty.  
 Sociální pracovnice při prvním kontaktu zjišťuje také základní informace o zájemci a 
jeho nepříznivé sociální situaci. Získává informace o očekávání, potřebách a osobních 
cílech, jakož i předjednána, zda bude domov schopen tato očekávání, přání, či osobní 
cíle naplnit a zda zájemce spadá do cílové skupiny služby. 
 V případě, že dojdeme k závěru, že jsme schopni potřeby zájemce naplnit a zájemce se 
rozhodne naše služby využít předává sociální pracovnice zájemci formulář žádosti o 
poskytnutí sociální služby včetně posudku pro vyjádření lékaře a poskytne potřebné 
informace o dalším postupu.  
 Další etapou procesu jednání se zájemcem je zjištění informací o nepříznivé sociální 
situaci zájemce při sociálním šetření v jeho přirozeném prostředí nebo v místě 
aktuálního pobytu (LDN aj.). Výstupem ze sociálního šetření je zápis, který obsahuje 
závěr sociálního šetření, tj. zda se nachází v nepříznivé sociální situaci a spadá do naší 
cílové skupiny.  
 Sociální pracovnice vede evidenci žadatelů o službu, v domově funguje tzv. komise, 
která posuzuje žádosti dle jasně daných pravidel a kritérií. Před přijetím žadatele do 
domova probíhá jednání, při kterém dochází k dojednání podmínek pro uzavření 
smlouvy. Jednání se zaměřuje na potřebný rozsah a průběh služby – na zjištění 
 
 
schopností, potřeb, zvyklostí zájemce, aby po příchodu do zařízení mohly být 
zachovány, případně rozvíjeny vlastní možnosti klienta a podporován způsob života, na 
který byl zvyklý. Úkony, které zájemce již sám nezvládá, případně v jejich vykonávání 
potřebuje podporu či dohled, jsou sepsány a stávají se přílohou smlouvy. Součástí 
dojednání je také zjištění osobních cílů, přání, představ a potřeb zájemce (uvedeno 
rovněž v příloze smlouvy). Sociální pracovnice podává informace zájemci 
srozumitelnou formou. Usiluje o to, aby zájemce v dané situaci chápal základní fakta, 
která jsou spojená s uzavřením smlouvy o sociální službě. 
 Podle zjištěných a dohodnutých informací z jednání je připraven návrh smlouvy, který 
je zájemci, případně jeho rodině (osobám, které jej zastupují) minimálně 3 dny před 
přijetím do zařízení, aby měl čas k jeho prostudování. V případě že nejsou připomínky 
je smlouva podepsaná oběma stranami. 
 
Metody práce s klientem 
 Práce s jednotlivcem 
 Práce se skupinou 
 Spolupráce s veřejnými institucemi 
 Rozhovor se zájemcem o službu (nebo s jeho známými, příbuznými aj) 
 Sociální poradenství, informování 
 Sociální šetření 
 Pozorování 
 Dotazníkové šetření, ankety 
 Pomoc a podpora, aktivizace 
 Koncepční a metodická činnost 
 Plánování 
 
 
Základní zásady a principy poskytování služeb: 
 Respektování lidské důstojnosti – plně respektujeme hodnotu a důstojnost každé lidské 
bytosti, bez ohledu na její původ, rasu, postavení, pohlaví, sexuální orientaci, věk, 
postižení, náboženství nebo přínos pro společnost 
 Aktivní podpora samostatnosti – potřeby a přání jsou naplňovány s aktivním přispěním 
klienta podle jeho aktuálních schopností 
 Individuální přístup ke klientům – poskytovaná sociální služba je vždy nastavena tak, 
aby zohledňovala individualitu člověka 
 Podpora sociálního začleňování – naše služby směřují k tomu, aby klienti našich služeb 
zůstali co nejdéle součástí přirozeného místního společenství a podporujeme v kontaktu 
s rodinou a přáteli. 
 Respektování volby klienta – usilujeme o to, aby klienti mohli v co největší míře vést 
život podle vlastních pravidel a mít možnost zvolit si způsob života, který je pro ně 
běžným 
 
 
 
 
 
Způsob zapojení klientů do rozhodování o využití služby a spoluúčast klienta: 
 Poskytování sociální služby je v plné míře založeno na vůli a dobrovolnosti klienta. 
Veškeré služby jsou klientovi poskytovány po vzájemné dohodě takovým způsobem, 
aby co nejvíce odpovídaly potřebám a schopnostem klienta a byly poskytovány 
s ohledem na jeho osobní cíle. Klientovi požadavky jsou zohledněny při uzavírání 
smlouvy o poskytování sociální služby (rozsah a průběh poskytování sociální služby), 
tak také v průběhu poskytovaných služeb, a to formou individuálního osobního plánu 
klienta. Individuální plánování je sestaven pracovníky pobytové služby společně 
s klientem a zahrnuje plánování osobních cílů a potřeb klienta, s přihlédnutím 
k možnostem, zdravotnímu stavu a věku klienta. Klienti jsou podporováni ve využívání 
běžných služeb v místě veřejně dostupných. Klienty podporujeme v udržování kontaktů 
s rodinou, přáteli a společenským prostředím. 
 
Způsob vyřizování stížností klientů 
 Klienti Domova pro seniory Mikuláškovo nám. p.o., mají možnost kdykoliv podat 
stížnost na kvalitu a způsob poskytování služeb. K podání stížnosti je oprávněn nejen 
klient, ale v jeho zájmu i jakýkoliv občan.  
 Stížnost je možné uplatnit formou písemnou, ústní nebo lze hodit anonymně do 
schránek důvěry, které jsou umístěny na jednotlivých odděleních domova a ve vestibulu 
zařízení. 
 Všechny stížnosti jsou zaevidované a musí být prošetřené a vyřízené bez zbytečných 
průtahů, nejdéle do 30 kalendářních dnů ode dne doručení stížností. Klient je vždy 
vyrozuměn, a to srozumitelným způsobem o tom, jak byla stížnost vyřízena. 
 V případě nespokojenosti s vyřízením stížnosti jsou klienti informováni o možnostech, 
kam je možné podat odvolání 
 
Ukončení poskytování služby 
Ukončení pobytu v Domově pro seniory Mikuláškovo náměstí, p.o., založeného na základě 
smlouvy o poskytování sociální služby může zaniknout z důvodů, které jsou detailně 
ukotveny ve smlouvě o poskytování sociální služby. Ukončení může být jak ze strany klienta, 
tak ze strany poskytovatele. 
 
Materiální a technické zabezpečení služby 
Domov pro seniory Mikuláškovo nám. (dále jen DSM) je příspěvkovou organizací, která byla 
zřízena Zastupitelstvem města Brna k 1. březnu 2003, své poslání domova pro seniory začala 
plnit 1. 12. 2003. Jedná se o moderní zařízení s celkovou kapacitou 120 lůžek z toho 60 pro 
klienty Domova pro seniory (zbylých 60 pro klienty Domova se zvláštním režimem). Na službě 
DS disponujeme jednolůžkovými ubytovacími jednotkami, každá jednotka má vlastní předsíň, 
 
 
koupelnu se sprchovým koutem a WC, balkon a přípojku na TV a telefon, což klientům 
zajišťuje maximální soukromí.  
Domov disponuje dostatečným množstvím společných prostor (velkých společenských 
místností až po malá zákoutí), které nabízí spoustu možností pro setkávání s vrstevníky či 
strávení času se svými blízkými. Velkou výhodou je, že budova je umístěna do těsné blízkosti 
MHD, což zajišťuje snadné spojení s okolím. Budova je přímo zasazena do klidného 
zahradního komplexu, který skýtá příjemné prostředí k posezení v přírodě (včetně velké terasy). 
Zařízení disponuje vlastním stravovacím a prádelenským provozem. Objekt má 4 nadzemní 
podlaží.  
Klientům Domov nabízí moderně vybavené prostory pro aktivizaci (včetně keramické dílny) a 
rehabilitaci (fyzioterapie, vodoléčba, elektroléčba, fototerapie). Dále jsou klientům k dispozici 
prostory kantýny s posezením, kadeřnictví a pedikúra. Veškeré prostory jsou vybaveny 
potřebnými bezpečnostními prvky (např. madla, protiskluzové podlahy) a jsou v nich 
respektovány normy bezbariérovosti. 
 
 
