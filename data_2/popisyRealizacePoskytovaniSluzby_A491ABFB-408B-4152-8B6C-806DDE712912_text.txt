Domov důchodců Čáslav  
je příspěvková organizace, jejímž zřizovatelem je Město Čáslav, Poskytuje sociální 
pobytovou službu domov pro seniory. 
Prostředí domova nabízí uživatelům bezbariérové ubytování v jednolůžkových, 
dvoulůžkových či třílůžkových pokojích s předsíní a sociálním zařízením, které je samostatné 
nebo společné pro dva pokoje. Pokoje jsou vybaveny standardním nábytkem. 
Mimo pokoj jsou v prostorách DD k dispozici společné prostory – společenské místnosti, 
místnosti pro volnočasové aktivity, terasa či zahrada. Domov také disponuje vlastním 
stravovacím provozem, který je v omezeném režimu otevřen také pro zaměstnance a externí 
strávníky. Uživatelé se mohou stravovat v jídelně budovy, kde jsou ubytováni nebo na 
pokojích (dle přání a možností uživatele).  
 
Poslání, zásady, cíle 
Posláním DD je poskytnout podmínky pro důstojný život seniorům se sníženou soběstačností, 
kteří již nemohou žít ve svém přirozeném prostředí. Podpora a pomoc navazuje na běžný 
způsob života, směřuje k udržení, případně rozvoji schopností seniorů a napomáhá při 
upevňování kontaktů s rodinou a okolím. 
Zásady poskytované služby: 
 
Respekt a úcta k člověku projevená citlivým, chápavým a tolerantním přístupem 
 
Individuální přístup k člověku 
 
Podpora soběstačnosti člověka 
 
Odbornost pracovníků 
Mezi cíle DD patří především: 
 
Umožnit uživatelům DD prostřednictvím podpory a péče navázat na běžný způsob 
života, jakým žili doma a jakým žijí jejich vrstevníci. 
 
Uživatelé jsou v DD podporováni v udržení svých schopností a dovedností, zejména 
ve vztahu ke své soběstačnosti a mají možnost aktivně trávit svůj čas 
 
Uživatelům je v DD poskytována pomoc při udržování přirozených sociálních vztahů 
se svojí rodinou, přáteli, známými. 
Cílová skupina 
Služby domova důchodců jsou určeny seniorům od 60 let, kteří z důvodu věku, onemocnění 
nebo zdravotního postižení potřebují pravidelnou pomoc jiné fyzické osoby při zvládání 
běžných úkonů péče o svoji osobu, a kteří si ji nejsou schopni zajistit ve svém přirozeném 
prostředí za pomoci rodiny nebo jiných typů sociálních služeb, např. terénních. 
 
 
 
Služby v DD neposkytujeme: 
 
seniorům, s nimiž se nelze na základě komunikační bariéry domluvit (např. osoby 
neslyšící, osoby hluchoněmé a osoby hluchoslepé) a seniorům s úplnou ztrátou zraku, 
 
seniorům, kteří jsou schopni za pomoci dostupných terénních sociálních služeb zůstat 
ve svém domácím prostředí, 
 
seniorům, kteří potřebují specializovanou psychiatrickou péči, mají psychiatrické 
onemocnění nebo trpí chronickým duševním onemocněním. 
Poskytujeme tyto základní služby: 
 
ubytování, 
 
stravování, 
 
pomoc při osobní hygieně nebo poskytnutí podmínek pro osobní hygienu, 
 
pomoc při zvládání běžných úkonů péče o vlastní osobu, 
 
zprostředkování kontaktů se společenským prostředím (zprostředkování služeb, 
kulturní a společenský život), 
 
sociálně terapeutické činnost, 
 
aktivizační činnosti, 
 
pomoc při uplatňování práv, oprávněných zájmů a při obstarávání osobních záležitostí, 
 
fakultativní a doplňkové služby (např. kopírování listin, soukromé telefonní hovory, 
soukromá přeprava automobily, služby kadeřnice a pedikérky apod.) 
Zdravotní a ošetřovatelská péče 
Domov poskytuje nepřetržitou 24 hodinovou péči,kterou zajišťuje zdravotnický a 
ošetřovatelský personál. Je rovněž možné využít službu rehabilitačního pracovníka. 
Zdravotnická péče je poskytována ve spolupráci se smluvním praktickým lékařem a v případě 
potřeby jsou zajišťována odborná vyšetření. 
Ošetřovatelská péče zahrnuje pomoc při: 
 
zvládání běžných úkonů péče o vlastní osobu, 
 
osobní hygieně nebo poskytnutí podmínek pro osobní hygienu, 
 
zprostředkování kontaktu se společenským prostředím, 
 
sociálně-terapeutických činnostech, 
 
aktivizačních činnostech, 
 
uplatňování práv, oprávněných zájmů a při obstarávání osobních záležitostí. 
V našem domově probíhají dále volnočasové, aktivizační, rehabilitační a kulturní aktivity 
 Canisterapie 
Uživatelé našeho domova mohou využívat služeb externích canisterapeutek. Tato služba je 
v našem domově rozdělena do dvou rovin – individuální a skupinová canisterapie. Uživatelé 
si sami určí, zda se do canisterapie zapojí a zda jim vyhovuje více skupinový nebo 
individuální přístup. Kontakt se živým zvířetem, v tomto případě psem, je pro naše uživatele 
vždy velkým zážitkem. 
 Muzikoterapie 
V našem domově probíhá muzikoterapie a to v několika rovinách. 
1/  zpěv písní – zpěv převážně lidových písní s doprovodem kytary, popř. hraní na Orffovy, či 
jiné, nástroje a to jak ve skupině, tak i individuálně, přímo na pokoji uživatele. 
2/ individuální mzukoterapeutické programy – Provádí speciálně vyškolená pracovnice, 
která využívá muzikoterapii jako prožitkovou terapii, při které je využíváno působení zvuků a 
hudby na člověka společně s dotekem, dechovými cvičeními, koncentrací apod. Dochází k 
uvolňování psychické zátěže a k navození stavu relaxace. 
 Ergoterapie 
Uživatelé našeho domova mají možnost trávit svůj volný čas v prostorách volnočasových 
aktivit nebo je jim zajištěn individuální přístup na pokoji. Tyto činnosti vedou k podpoře 
aktivity v oblasti fyzické, duševní i sociální. 
Ve všední dny slouží k těmto účelům místnost volnočasových aktivit. Uživatelé se zde 
zabývají různými činnostmi dle svých schopností a zájmů – malováním, pletením, 
háčkováním, vyšíváním, vypalováním do dřeva, pečením, cvičením paměti, společenskými 
hrami, procházkami po okolí, pořádáním oslav narozenin a svátků... 
Hlavním cílem aktivizačních činností je motivace a aktivizace uživatele, tak aby mohl trávit 
smysluplně svůj volný čas, přičemž důraz je kladen na udržení stávajících dovedností.  
 Rehabilitace 
Rehabilitace je u nás prováděna denně, mimo víkendy, na obou budovách. Veškeré 
rehabilitační aktivity jsou prováděny individuálně vzhledem k aktuálnímu zdravotnímu stavu 
uživatelů, jejich omezení, ale také na jejich přání. 
Fyzioterapeut pravidelně dochází na pokoje uživatelů, kde s nimi provádí různá cvičení v 
lůžku, nácvik chůze a také je podporuje k jejich sebeobsluze.  
Dále se v našem domově provádějí skupinové pohybové aktivity. Jedná se o skupinová 
cvičení a jsou určená jak pro mobilní uživatele, tak i pro vozíčkáře.  
Zároveň je v našem domově poskytována elektroléčba, vodoléčba a masáže, cvičení na 
míčích, jízda na rotopedu nebo na posilovacím trenažeru. 
 Kulturní vystoupení 
Pravidelně jsou pořádány nejrůznější kulturní akce a hudební vystoupení, která probíhají 
v jídelnách obou budov, nebo na zahradě. 
