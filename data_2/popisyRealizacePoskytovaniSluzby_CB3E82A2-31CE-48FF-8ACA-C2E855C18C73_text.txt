1 
 
 
Domov Kolešovice, poskytovatel sociálních služeb 
 
Kolešovice 180 
 
270 02 Kolešovice 
 
Tel.: +420 313 582 287, 313 582 265 - 7 
 
e-mail: kontakt@domovkolesovice.cz 
 
 
Realizace poskytování sociální služby 
 
Služba obsahuje tyto základní činnosti: 
 
 
Poskytování ubytování 
 
Poskytování celodenní stravy 
 
Pomoc při zvládání běžných úkonů péče o vlastní osobu 
 
Pomoc při osobní hygieně a poskytnutí podmínek pro osobní hygienu  
 
Zprostředkování kontaktu se společenským prostředím 
 
Aktivizační činnosti 
 
Sociální podporu – pomoc při uplatňování práv, oprávněných zájmů a při 
                      obstarávání osobních záležitostí 
 
Základní sociální poradenství 
 
Pokud má zájemce o poskytování sociální služby o naši službu zájem, informace o ní může získat: 
 
 
Při osobní návštěvě Domova 
 
Při telefonickém rozhovoru se sociální pracovnicí Domova 
 
Na webových stránkách Domova, z nichž je možné si stáhnout či vytisknout Žádost 
             o poskytování sociální služby i s potřebnými přílohami 
 
Z letáků Domova, které jsou k dispozici přímo v Domově, dále pak v Masarykově nemocnici  
                       Rakovník (LDN a interna). 
 
Na webových stránkách Středočeského kraje 
 
Na facebooku Domov Kolešovice, poskytovatel sociálních služeb 
2 
 
 
Podání žádosti o sociální službu 
Žádost o poskytování sociální služby se skládá z: 
1. Žádosti 
2. Vyjádření ošetřujícího lékaře žadatele  
3. Dotazníku sociální situace žadatele 
4. Životního příběhu žadatele 
 
Žádosti s přílohami jsou k dispozici v kanceláři sociálních pracovnic Domova. Dále je možné si je 
stáhnout či vytisknout z internetových stránek Domova (www.domovkolesovice.cz). 
 
Zájemce o sociální službu či jeho zástupce si může před podáním Žádosti domluvit osobní schůzku se sociální 
pracovnicí Domova, která jej seznámí se základními informacemi o Domově (úhrady pobytu a péče, 
harmonogram péče o uživatele, aktivizační činnosti apod.), s cílovým okruhem osob, pro které je služba 
určena, ukáže mu prostředí Domova a zodpoví jeho případné otázky. Na schůzce mu případně předá 
prázdnou Žádost s potřebnými přílohami a poradí s vyplněním. 
Vyplněnou Žádost s přílohami je možné doručit osobně vedoucí zdravotně sociálního úseku, dále jen VZSÚ 
Domova nebo poštou. 
Žádost musí být podepsaná zájemcem o sociální službu. 
V případě, že není Žádost kompletní, sociální pracovnice kontaktuje žadatele a požádá ho o doplnění. 
Po přijetí Žádosti a příloh je VZSÚ předává k posouzení smluvnímu praktickému lékaři Domova. V místě 
pobytu žadatele je provedena návštěva sociální pracovnicí a VZSÚ nebo zdravotní sestrou Domova. Jsou 
zjišťovány individuální potřeby péče žadatele, domluvena očekávaná podoba péče a zodpovězeny případné 
dotazy žadatele a rodiny. Pokud je Domov schopen poskytnout žadateli potřebnou péči je žádost schválena 
a oznámení o zařazení do evidence žadatelů je zasláno žadateli na místo jeho aktuálního pobytu. 
V případě, že je zjištěna skutečnost, která odporuje možnosti přijetí, je žádost odmítnuta a žadateli je 
zasláno oznámení s odůvodněním nezařazení žádosti do evidence žadatelů. 
 
Nástup do Domova je vždy konkrétně domluven přímo s žadatelem či jeho zástupcem s přihlédnutím k jeho 
přání a možnostem (doprava, pobyt v nemocnici apod.). 
 
Přijetí žadatele do Domova 
 
Přijetí žadatele do Domova je uskutečněno na základě sepsání Smlouvy o poskytování sociální služby. 
Po nástupu uživatele do Domova probíhá 3 měsíční adaptační proces, při kterém uživateli pomáháme při jeho 
integraci do nového prostředí. 
3 
 
Základními principy poskytování a realizace služby je dodržování práv uživatele, individuální přístup, 
podpora jeho nezávislosti a co nejvyšší míra začlenění jeho zvyklostí do péče (s přihlédnutím ke 
schopnostem uživatele a možnostem Domova). Podporujeme jeho přirozenou vztahovou síť a její 
udržování. 
 
Organizace má zpracovány vnitřní předpisy pro poskytování služby, provozní a organizační řád, 
standardy kvality apod. V rámci realizace sociální služby má organizace zpracována pravidla pro 
podávání stížností na službu či způsob jejího poskytování. 
 
Ošetřovatelská péče je uživatelům poskytována 24 hodin denně, 7 dní v týdnu. 
 
Zahrnuje zajištění 
hygieny 
dle 
schopností 
uživatelů, 
polohování, 
podporu 
při 
každodenních 
činnostech, udržování osobní kondice s asistencí apod. - provádějí školení pracovníci přímé péče. 
Aplikaci injekcí, přípravu a podávání léků, převazy, odběry biologického materiálu, ošetření dekubitů, 
provádění úkonů indikovaných lékařem apod. - zajišťují kvalifikované zdravotní sestry. 
 
Uživatelé mají možnost využívat služeb smluvního praktického lékaře Domova. Prostřednictvím 
praktického lékaře je zajišťována další specializovaná zdravotní péče. 
Sociální pracovnice poskytují pomoc uživatelům, rodinám a zájemcům o službu v pracovní dny od 7 – 15 hod. 
Náplní jejich práce je jednání se zájemcem o sociální službu, uzavírání smlouvy o poskytování služby, 
individuální plánování uživatelů, zajišťování pomoci při styku s úřady, zajišťování podpory při styku s rodinou 
a přáteli, pomoc při vyřizování osobních záležitostí, podávání základního sociálního poradenství apod. 
Aktivizační činnost je realizována formou skupinových a individuálních aktivit. Aktivizační činnosti jsou 
voleny vždy tak, aby odpovídaly potřebám uživatele. Uživatelé mají k dispozici aktivizační místnost 
s moderně vybavenou kuchyňskou linkou, televizí s připojením na internet a vybavením pro další činnosti. 
 
Skupinové aktivity 
Paměťová cvičení, cvičení s hudbou, hudební hodina s kytarou, výtvarné tvoření (tvorba z příze, vypalování 
do dřeva, vyrábění z fimo hmoty), vaření a pečení, cestománie, kinokavárna, bingo, hraní společenských 
her, oslavy narozenin a svátků, grilování, výlety, vědomostně – sportovní víceboj, Zámecká pouť, 
posvícení, přednášky, kulturní vystoupení apod. 
 
Individuální aktivity 
trénování paměti, předčítání, výtvarné tvoření, hudební aktivity, nácvik chůze, nácvik jemné 
motoriky, cvičení, nácvik soběstačnosti, rozhovory, procházky, canisterapie. 
 
4 
Stravování je zajištěno vlastní kuchyní – běžně je dostupná racionální, diabetická a šetřící strava. 
V případě jiných nároků je nutné konzultovat se sociální pracovnicí a vedoucí stravovacího úseku zda je 
možné požadavkům vyhovět. 
 
Domov má vlastní prádelnu a krejčovnu. 
Čistotu zajišťují uklízečky, drobné opravy a řidičské služby údržbáři Domova. 
Externě jsou pro naše uživatele zajištěny i služby kadeřnice a pedikérky. 
 
Prostory Domova 
Domov Kolešovice je historická, památkově chráněná budova zámku a tomu odpovídají vnitřní i vnější 
prostory. Celý komplex se skládá z lůžkové budovy a administrativní budovy, kde se nachází v 1. patře i 
ubytování pro uživatele, jež potřebují nižší míru podpory. Ubytování je možné v 1 – 4 lůžkových pokojích 
(jen jeden jednolůžkový pokoj má vlastní příslušenství). Sociální zařízení je vždy společné na každém patře. 
Každé patro je dále vybaveno kuchyňkou a jídelnou. Dále mají uživatelé možnost využívat internetový 
koutek, knihovnu, posezení ve vstupní hale, posezení v historické místnosti a samozřejmě celý 
prostor parku Domova. Domov je bezbariérový a je vybaven výtahem pro 12 osob. 
 
Dostupnost služeb 
Domov naleznete v centru obce Kolešovice. V těsné blízkosti se nachází obchod se smíšeným zbožím, pošta, 
zastávka autobusu a pohostinství. Další služby jsou dostupné ve 2km vzdáleném městysi Kněževes 
a v 11 km vzdáleném městě Rakovník. 
