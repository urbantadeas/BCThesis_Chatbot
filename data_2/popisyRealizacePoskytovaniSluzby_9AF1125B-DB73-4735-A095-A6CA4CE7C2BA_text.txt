Poskytovatel: Domov důchodců, Hornická 579, 793 76 Zlaté Hory
Druh sociální služby (dle zákona č. 108/2006 Sb., o sociálních službách):
dle § 49 -  Domov pro seniory – pobytová služba
Poslání Domova důchodců 
     Domov důchodců ve Zlatých Horách je zařízením sociálních služeb, které 
poskytuje  pobytové služby, zejména ubytování, stravování, služby ošetřovatelské a 
zdravotní péče, a to seniorům, kteří  potřebují podporu nebo péči jiné osoby, protože 
nejsou schopni již být soběstačnými a nezávislými ve svém přirozeném sociálním 
prostředí a mohou být ohroženi sociálním vyloučením. Služby jsou určeny lidem, 
jejichž  schopnosti  jsou  sníženy  zejména  v oblastech  osobní  péče  a  péče  o 
domácnost,  kteří v této situaci nechtějí žít ve vlastním domácím prostředí a dávají 
přednost službám, jejichž součástí je bydlení mimo domov. Lidem, kteří se ocitli v 
této  nepříznivé  sociální  situaci,  poskytujeme  prostřednictvím  pobytových  služeb 
podporu  a  pomoc  v  rozvoji  nebo  alespoň  zachování  stávající  soběstačnosti,  v 
obnovení nebo zachování původního životního stylu. V případech, kdy to vylučuje 
jejich zdravotní stav, se jim snažíme zajistit  důstojné prostředí a zacházení. 
Popis realizace poskytování sociální služby
Vstup uživatele do služby:
uživatel kontaktuje poskytovatele (pověřeného zaměstnance), získá všechny 
potřebné informace  a převezme si žádost o umístění - poskytování pobytové 
služby 
uživatel vyplní a předá žádost o umístění (poskytování pobytové služby) se 
všemi potřebnými přílohami
žádost uživatele je zpravidla zařazena do seznamu čekatelů na umístění z 
důvodu větší poptávky uživatelů na poskytování služeb 
v okamžiku, kdy poskytovatel bude mít volnou kapacitu a uživatel bude 
případně vybrán pro přijetí s ohledem na kritéria výběru pro umístění, bude s 
uživatelem uzavřena Smlouva o poskytování pobytové služby a zahájeno 
poskytování služby, zejména ubytování, stravování, úkony ošetřovatelské a 
sociální péče.
Metody práce s uživatelem: 

uživateli jsou poskytovány sociální, ošetřovatelské a zdravotní služby 
založené na individuálním přístupu ke klientovi

součástí poskytovaných služeb je individuální plánování - možnost uživatelů 
prostřednictvím individuálního plánu uspokojovat své osobní cíle

individuální plán je dokument, který vypracovává uživatel služby s klíčovým 
pracovníkem při nástupu a pak periodicky nebo při změně zdravotního stavu. 
Uživatel si v něm stanovuje osobní cíl

osobní cíl v kontextu poskytovaných sociálních služeb je to, čeho může 
uživatel dosáhnout právě prostřednictvím poskytované služby
Způsob, jakým jsou uživatelé zapojeni do rozhodování o využití služby:

uživatel je vždy před podpisem Smlouvy o poskytování služby v dostatečném 
předstihu informován o svých právech, povinnostech, možnosti využití služby - 
informace jsou k dispozici v Domácím řádu a ostatních směrnicích

uživatel si stanoví ve Smlouvě a jejím dodatku, jak bude službu využívat s 
ohledem na svou soběstačnost a své potřeby

uživatel má právo nabízené služby přerušit, měnit, nebo je odmítnout ve 
stanoveném rozsahu
Způsob vyřizování stížností uživatelů:

uživatel  je informován o tom, že má právo si stěžovat, jakou formou je možné 
stížnost uplatnit a u které pověřené osoby (informační leták na nástěnce) 

uživatel může podat stížnosti a připomínky písemně nebo ústně, osobně , 
prostřednictvím svého zástupce či anonymně 

lhůta pro vyřízení stížnosti je nejvýše 1 měsíc. Na písemnou stížnost, kde je 
uveden zpáteční kontakt, je odpovídáno písemně přímo uživateli. U 
anonymních dotazů, připomínek a stížností je vše projednáno na poradě 
vedení a závěr je přednesen výboru obyvatel Domova pro seniory. 

pokud není uživatel služeb s řešením stížnosti spokojen, může se obrátit na 
zřizovatele Město Zlaté Hory nebo na jiné instituce (Veřejný ochránce práv, 
Kancelář veřejného ochránce práv apod.)
Ukončení poskytování služby:

ukončení služby je stanoveno ve Smlouvě o poskytování služby

uživatel může Smlouvu vypovědět bez udání důvodu 

poskytovatel může Smlouvu vypovědět pouze z těchto důvodů:
a)  jestliže uživatel hrubě porušuje své povinnosti vyplývající ze Smlouvy. 
Za  hrubé  porušení  Smlouvy  se  považuje  zejména:  zamlčení  výše 
příjmu  nebo jeho změn, nezaplacení úhrady, nezaplacení doplatku 
úhrady jinou osobou, určenou v Prohlášení o doplatku za poskytované 
služby 
b) jestliže uživatel i po opětovném napomenutí hrubě poruší povinnosti, 
které  jí  vyplývají  z domácího  řádu  a  vnitřních  pravidel  domova pro 
seniory
c) pokud uživatel podal při nástupu záměrně mylné informace o svém 
zdravotním stavu a z toho důvodu u ní byla potřeba služeb, které není 
poskytovatel schopen zajistit.
Finanční spoluúčast uživatele na službě:

uživatel je povinen zaplatit úhradu za ubytování, stravu a služby dle aktuálního 
ceníku pro kalendářní rok schváleného zřizovatelem – Město Zlaté Hory

pokud by uživateli po zaplacení úhrady za ubytování a stravu za kalendářní 
měsíc nezůstala částka ve výši alespoň 15 % jejího měsíčního příjmu, částky 
úhrady uživateli se sníží a vzniklý rozdíl bude uhrazen jinou osobou, určenou 
v Prohlášení o doplatku za poskytované služby sociální péče v Domově 
důchodců.

uživatel je povinen zaplatit za  poskytování péče za kalendářní měsíc částku
ve výši  přiznaného  příspěvku na péči  podle zákona č. 108/2006 Sb., o 
sociálních službách

činnosti  sjednané  mezi  uživatelem  a  poskytovatelem  jako  fakultativní  se 
poskytují za úhradu nákladů těchto činností podle vnitřních pravidel domova 
pro seniory. 
Materiální a technické zabezpečení realizace sociální služby:
služby se poskytují neomezeně po dobu 24 hodin 
pobytové služby domova pro seniory se poskytují ve Zlatých Horách, Hornická 
579, v domě s kapacitou 36 uživatelů
dům je dvoupatrový s 11 jednolůžkovými,  11 dvoulůžkovými a 1 třílůžkovým 
pokojem. Pokoje jsou vybaveny standardním vybavením, WC a koupelna se 
sprchovým koutem je společná vždy pro 2 pokoje  
přístup je bezbariérový s rampou pro vozík, pro dopravu do vyšších pater je 
zde samoobslužný výtah
uživatelé mají k dispozici služby kadeřnice a pedikerky a to v určitou dobu
poskytovatel disponuje osobním automobilem pro provozní zajištění a  k 
zajištění služeb uživatelů 
Ve Zlatých Horách dne 15.5.2007
