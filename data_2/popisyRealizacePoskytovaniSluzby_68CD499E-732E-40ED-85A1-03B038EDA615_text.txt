Popis realizace poskytování sociálních služeb 
 
 
Název poskytovatele 
Domov pro seniory Napajedla, příspěvková organizace 
Druh služby 
Domovy pro seniory 
Identifikátor 
5385508 
Forma služby 
Pobytová 
Název zařízení a místo 
poskytování 
Domov pro seniory Napajedla, příspěvková organizace Husova 
1165, 763 61 Napajedla 
 
 Poslání 
 
 
 
 
 
 
 
 Cílová skupina 
 
Zásady poskytování sociální služby 
Domov pro seniory Napajedla poskytuje své služby osobám s výrazně sníženou soběstačností starším 
58 let, které v domácím prostředí svou situaci nemohou dlouhodobě zvládat ani za pomoci svých 
blízkých a terénních sociálních služeb. 
Respektování důstojnosti a práv – přistupujeme ke klientovi bez předsudků, s respektem a úctou 
v každé situaci, dbáme na zajištění ochrany soukromí. Respektujeme v maximální míře jeho práva, 
svobodné rozhodování a projevení vlastní vůle.  
 
Individuální přístup – zajišťujeme poskytováním podpory a pomoci v rozsahu a míře dle osobních 
možností a schopností klienta s důrazem na jeho individualitu a osobnost.  
 
Podpora soběstačnosti – probíhá s důrazem na maximální míru jeho samostatnosti poskytováním jen 
nezbytné podpory či pomoci v potřebných oblastech.  
 
Týmová spolupráce – napříč úseky probíhá úzká spolupráce s cílem poskytování kvalitní sociální 
služby klientovi, kdy důraz je kladen na jeho individuální potřeby a přání. 
 
Sociální začleňování – podporujeme klienty v trávení času se svými blízkými u nás, ale také mimo 
prostory domova, aby zůstali co nejdéle součástí svého přirozeného prostředí. 
Posláním Domova pro seniory Napajedla je v důstojném prostředí menšího zařízení poskytovat 
seniorovi s výrazně sníženou soběstačností individuální pomoc tam, kde ji skutečně potřebuje, 
podporujeme zachování jeho schopností a udržování kontaktů s rodinou. Je pro nás důležité 
doprovázet klienta v závěru jeho životní cesty a být mu během tohoto času oporou.  
Cílem naší sociální služby je klient, který: 
si s podporou udržuje co nejdéle své schopnosti a dovednosti zejména ve vztahu k soběstačnosti, 
využívá naši službu dle svých individuálních potřeb a osobních zájmů, 
udržuje, případně i rozvíjí kontakty s blízkými osobami a vrstevníky dle vlastního přání. 
Jednání se zájemcem o službu, vstup uživatele do služby 
 
 
Popis služby 
 
Naplnění základních činností ze zákona 108/2006 Sb., o sociálních službách 
Služba poskytovaná Domovem pro seniory Napajedla obsahuje tyto základní činnosti: 
 
1. Poskytnutí ubytování: Nabízíme novým klientům ubytování ve dvoulůžkových a třílůžkových 
pokojích. V případě jejich zájmu o pokoj jednolůžkový jsou v první den poskytování naší sociální služby 
(případně kdykoliv později) zapsáni do pořadníku na pokoj jednolůžkový. 
Součástí každého pokoje je malá koupelna s umyvadlem a WC. 
 
2. Poskytnutí stravy: Již při jednání se zájemcem věnujeme velkou pozornost jeho potřebám 
spojeným se stravováním – zjišťujeme jeho dietní omezení, případné potíže ve spojitosti 
se stravováním a jeho zvyklosti s ním související. Před rozhodnutím o přijetí zohledňujeme možnosti 
naší kuchyně vyhovět očekáváním zájemce. Klientům poskytujeme celodenní stravování, tj. snídani, 
oběd, svačinu a večeři. Klienti, kterým to jejich zdravotní stav umožňuje, mohou docházet 
ke společnému stravování do jídelny. Ostatním klientům je strava servírována na pokojích. Je rovněž 
zajištěn celodenní pitný režim. 
Během poskytování sociální služby se klienti mohou otevřeně vyjádřit k podávané stravě. Někteří 
klienti se účastní pravidelných schůzek se sociální pracovnicí, kde této oblasti bývá ponechán prostor 
k diskuzi. Za klienty, kteří se sami vyjádřit nemohou (nejsou toho schopni), sledují jejich reakce 
a množství snědené porce pracovnice v přímé péči a v případě potřeby přes svou vedoucí informují 
úsek kuchyně. V jídelně je trvale k dispozici kniha pro písemné vyjádření zpětné vazby ke stravování.  
 
3. Pomoc při zvládání běžných úkonů péče o vlastní osobu: Především se snažíme klienty motivovat 
a dopomáhat jim s cílem podporovat jejich soběstačnost. Pomoc je poskytována dle individuálních 
potřeb v úkonech mobility, oblékání a svlékání, při podávání jídla a dalších úkonů s ohledem 
na pohyblivost a dovednosti klientů. 
 
4. Pomoc při osobní hygieně nebo poskytnutí podmínek pro osobní hygienu: Snažíme se dopomáhat 
tak, aby se klienti mohli cítit dobře i při potřebě pomoci v úkonech osobní hygieny jak při základní 
péči o vlasy a tělo, tak při pomoci při použití WC a podobně. 
 
5. Zprostředkování kontaktu se svým společenským prostředím: Podporujeme klienty v udržování 
kontaktu se svou rodinou, se svými přáteli i v možnosti navázat vztahy s ostatními klienty. Proto 
je motivujeme k účasti na skupinových aktivitách. Imobilním klientům zajišťujeme jejich převezení 
či potřebný doprovod. Zároveň se snažíme vytvářet si hezké vztahy s klienty i my pracovníci.  
 
 
 
Jednání se zájemcem probíhá v souladu se standardem č. 3. Je to důležitý proces, který předchází sepsání 
a podpisu Smlouvy o poskytovaných službách. Jeho cílem je poskytnutí všech potřebných a zájemci 
srozumitelných informací o možnostech a podmínkách, za kterých mu může být služba poskytována. 
Sociální pracovnice pomáhá zájemci orientovat se v situaci a formulovat svá očekávání, uvědomit si své 
individuální potřeby a cíle, rozhodnout se pro konkrétní formu, průběh, podmínky a rozsah poskytovaných 
služeb. Veškeré informace jsou zájemci podávány způsobem, který je mu srozumitelný a vychází ze situace 
zájemce, dle jeho možností vnímat a chápat. Rozsah a obsah sdělení je tak naprosto individuální a 
optimálně vede zájemce k informovanému vlastnímu rozhodnutí, zda si přeje využívat právě sociálních 
služeb Domova pro seniory Napajedla. Sociální pracovnice při jednání se zájemcem o službu a zahájení 
poskytování sociální služby postupují podle příslušných metodických pokynů.  
6. Sociálně terapeutické činnosti: Jedná se o práci s klienty vedoucí k rozvoji nebo udržení osobních 
a sociálních schopností a dovedností podporujících jejich sociální začleňování. Může se jednat o nácvik 
zcela jednoduchých dovedností, které klient ztrácí, a vedou k tomu, že není proto pozitivně přijímán ve 
společnosti jiných klientů. Terapeut v organizaci nepracuje, proto vhodnou stimulaci vůněmi, užitím 
světel či smyslovou aktivizací klientům zprostředkovávají aktivizační pracovnice. Z terapeutických 
setkání jsou mezi klienty nejoblíbenější hipoterapie a canisterapie. Za jejich realizaci i další potěšení 
klientů jsme vděčni především vstřícným lidem zapojených do projektu Ježíškova vnoučata a dalším 
dobrovolným dárcům.  
 
7. Aktivizační činnosti: Nabízíme klientům dle jejich potřeb a zájmů rozmanité možnosti trávení volného 
času vedoucí k udržení jejich dovedností a schopností. Zaměřujeme se především na práci s imobilními 
klienty, umožňujeme jim individuální i skupinové aktivity a věnujeme jim cílenou pozornost. O tom, zda 
se klient zúčastní nebo se aktivně zapojí do aktivity, si rozhoduje sám. 
Rádi spolupracujeme s dobrovolníky a snažíme se, aby jejich činnost byla přínosná nejen pro klienty, ale 
také pro ně samotné. 
 
8. Pomoc při uplatňování práv klienta, oprávněných zájmů a při obstarávání jeho osobních záležitostí 
dle potřeb a zájmů klientů zajišťují sociální pracovnice. Zejména se jedná o vyplňování a podávání 
formulářů, zasílání dokumentů prostřednictvím spisové služby. Dále v zájmu klientů sociální pracovnice 
jednají písemně, telefonicky i osobně s úřady, vyřizují potřebné záležitosti s opatrovníky a spolupracují 
s rodinami při podávání návrhů o opatrovnictví či jiné ochrany a uplatnění práv klientů. 
 
V zařízení je dále možno využívat: 
- 
služeb pedikérky a služeb kadeřnice (hradí si klienti, nejde o zaměstnankyně organizace),  
- 
bohoslužby ve společenské místnosti 1x za měsíc, 
- 
výběr knih ve společenských místnostech a v kanceláři sociální pracovnice, 
- 
péči smluvní praktické lékařky, dle domluvy dále zubního lékaře a psychiatra. 
 
 
 
 
 
Pravidla poskytování služby 
 
 
 
 
 
 
 
 
 
 
 
 
 
 
Provoz organizace a způsob poskytování sociální služby se řídí platnými zákony a vnitřními předpisy, které 
jsou dle potřeby aktualizovány. S těmito dokumenty jsou seznamováni všichni kompetentní pracovníci. 
Jejich dodržování je pro všechny pracovníky závazné a podléhá kontrole. 
Metody práce 
 
Pravidla pro vyřizování stížností 
 
Pravidla pro ukončení služby 
 
 
 
 
 
 
 
 
 
 
 
 
Metody práce jsou voleny na základě individuálního přístupu ke klientům. Vycházejí z jejich zájmů a míry 
jejich dovedností a schopností. Všichni klienti mají určeného pracovníka v sociálních službách (tzv. 
klíčový pracovník). Klíčový pracovník zodpovídá za nastavení optimální péče u jemu určeného klienta dle 
jeho individuálních potřeb. Klienti jsou motivováni a podporováni, aby co nejdéle zachovávali svou 
soběstačnost v dosavadní míře. Imobilním klientům je umožňováno trávit čas mimo lůžko a mezi 
ostatními klienty. Klientům jsou nabízeny individuální i skupinové aktivity.  
 
Během rozhovorů s klienty získáváme všechny důležité informace pro kvalitní nastavení poskytování 
péče. U některých klientů se však musíme spolehnout na informace od rodiny a na techniky pozorování 
během provádění úkonů.  
 
Klademe důraz na etické jednání s klienty, jejich rodinnými příslušníky i veřejností. Zároveň 
si uvědomujeme důležitost zachování rodinných vazeb a přejeme si dobrou vzájemnou komunikaci 
a spolupráci pro to, aby klienti zůstali i přes změnu bydliště platnými členy své rodiny. Náš pracovní tým 
napříč úseky dělá maximum pro zachování důstojnosti a osobních práv klientů. 
 
 
Stížnost je chápána jako podnět ke zlepšení poskytované služby. Podána může být různou formou a její 
vyřizování probíhá podle platné metodiky. Tato metodika je trvale přístupná v kapsářích na chodbách 
všech pater organizace. Nejdůležitější informace z ní jsou také součástí Domácího řádu i složky informací, 
která je zapůjčována žadateli již před poskytováním naší sociální služby. 
 
Metodika Podávání a vyřizování stížností bývá s klienty diskutována na pravidelných schůzkách se 
sociální pracovnicí. U klientů neúčastnících se těchto setkání dochází k podání informací při vhodných 
příležitostech dle schopností klientů, především v případě projevu nespokojenosti. U klientů 
nekomunikujících jsou projevy nespokojenosti vnímány dle změny jejich chování, mimiky, gestikulace. 
 
Poskytování naší sociální služby může být ukončeno na základě žádosti klienta (bez uvedení důvodů) 
nebo jeho úmrtím.  
Organizace může klientovi vypovědět Smlouvu jen ze zákonných důvodů - v případě porušování Smlouvy, 
nebo pokud v průběhu poskytování sociální služby dojde ke změně klientových potřeb, kterým odpovídá 
jiná sociální služba. Podmínky pro ukončení služby jsou součástí Smlouvy. 
 
 
Úhrady za služby
 
 
Fakultativní služby 
 
 
Prostory, materiální a technické vybavení (bezbariérovost) 
 
Úhrada za poskytované služby se skládá z úhrady za stravu a úhrady za ubytování. Úkony péče 
o vlastní osobu jsou hrazeny z příspěvku na péči. Zájemci jsou s platnou výší úhrady seznámeni při 
jednání se zájemcem o službu. Konkrétní výše úhrady jednotlivých klientů je součástí Smlouvy, 
případně následně upravována sjednaným Dodatkem smlouvy.  
Klienti jsou ze zákona chráněni tak, aby jim po zaplacení měsíční úhrady zůstalo minimálně 15 % 
z důchodu. U klientů, kterým by po zaplacení zůstalo méně, dochází ke snížení úhrady. 
Fakultativní služby doplňují nabídku základních služeb a klienti je mohou, ale nemusí využívat. 
Nabízíme pronájem společenské místnosti, kopírování dokumentů a dopravu automobilem a další. 
Seznam a ceník fakultativních služeb je součástí Smlouvy. Více informací týkajících se poskytování 
fakultativních služeb je zpracováno v metodice Poskytování fakultativních služeb přístupné 
v kapsářích na chodbách zařízení.  
Klienti si mohou přát službu, která dosud není nabízena. Vedení zařízení v případě možnosti vyhovět 
klientům zpracuje kalkulaci a klienti se pak mohou rozhodnout, zda tuto službu využijí. 
Dojde tak k aktualizaci zmíněné metodiky. 
 
Domov má kapacitu 63 lůžek a to ve 13 jednolůžkových, 16 dvoulůžkových a 6 třílůžkových pokojích. 
Klientům je na každém patře k dispozici kuchyňka se základním vybavením, v kuchyňce 2. patra se 
konává skupinové pečení s aktivizačními pracovnicemi. V každém klientském patře se nachází 
společenská místnost, kterou mohou klienti využít pro odpočinek či společná setkávání v příjemném 
prostředí jak s ostatními klienty domova, tak s rodinou. Společenská místnost ve 2. patře je zařízena 
jako relaxační místnost; společenská místnost ve 3. patře nabízí možnost sledování televize či čtení 
knih ze zde umístěné knihovničky, setkávání s rodinou či uspořádání rodinné oslavy, konají se zde 
společné aktivizace a bohoslužby; společenská místnost ve 4. patře je zařízena jako reminiscenční 
místnost, je vybavena nábytkem a doplňky ze 70. let minulého století. Nejvíce využívaným 
prostorem domova je jídelna, ve které se klienti nejen stravují, ale také se tam pořádají větší kulturní 
a společenské akce, pohybové aktivity, trénování paměti či schůzky se sociální pracovnicí. Z jídelny 
je vybudován bezbariérový vstup na zahradu. Zahrada domova je klienty také hojně využívaná. 
Za příznivého počasí zde probíhá zahradní terapie, smyslová terapie, sportovní program, čtení či 
zpěv. Tradičně zde pořádáme stavění a kácení májky, táborák či canisterapii, rozsvěcování 
vánočního stromku.  
Náš domov se snažíme neustále vyvíjet a inovovat. V roce 2016 byl přistavěn nový výtah z boku 
budovy. V roce 2018 byla vyměněna všechna stropní svítidla. V roce 2019 došlo k instalaci elektrické 
požární signalizace v celé budově a požární dveře byly vybaveny speciálními magnety 
pro automatické zavírání dveří při požárním nebezpečí. Ve stejném roce byl realizován projekt 
Zvýšení kybernetické bezpečnosti I. V roce 2020 byl zrekonstruován původní osobní výtah, byl 
nahrazen novým moderním. V roce 2021 bylo vyměněno signalizační zařízení klient sestra 
a proběhla výměna podlahové krytiny ve společných prostorách. V roce 2022 byly upraveny 
společenské místnosti, vznikla i relaxační místnost se snoezelenem. 
 
 
Aktualizace ke dni: 1. 9. 2024 
 
Zpracoval: Bc David Libiger, ředitel organizace 
 
 
V roce 2023 byla elektrická požární signalizace napojena na pult centrální ochrany hasičů. V rámci 
této akce vznikla i otevřená recepce, které je pro klienty uživatelsky příjemnější. Pro vyšší komfort 
klientů byla ke dveřím ve výjezdu na zahradu nainstalována bezdotyková čidla pro automatické 
otevírání a zavírání dveří. Prostředí bylo zútulněno pořízením nového nábytku v kancelářích sociálních 
pracovnic a pracovnic přímé obslužné péče. Nově byly zařízeny také dva vzorové pokoje klientů, 
postupně budou zařizovány další. Byla kompletně zrekonstruována hlavní sesterna a pokoj lékaře. 
Během let 2023 a 2024 byla komplexně zrekonstruována střecha budovy, zateplena půda a byla 
vyměněna všechna střešní okna. V roce 2024 jsou podniknuty kroky k zahájení revitalizace zahrady. 
Rozšiřujeme nabídku pomůcek pro bezpečnou manipulaci s imobilními klienty – na každém patře 
je personálu k dispozici profesionální zvedák, speciální sprchové lůžko a polohovací křesla, vše 
uzpůsobeno imobilním klientům. Prakticky všechny pokoje jsou vybaveny elektrickými polohovacími 
postelemi, ty jsou dále vybaveny evakuačními podložkami a dle potřeb doplňovány o antidekubitní 
matrace. 
