Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
Centrum sociálních služeb Jindřichův Hradec 
Česká 1175, Jindřichův Hradec II, 377 01, IČO 750 111 91, ČSOB 220196017/0300 
 
Domov seniorů Jindřichův Hradec 
Otín 103 
377 01 Jindřichův Hradec 
Česká republika 
Telefon: 384 322 067, 384 321 687 
E-mail:  vedouci@dsjh.cz 
Internet:      www.dsjh.cz 
 
 
Popis realizace sociální služby 
 
 
Název poskytovatele sociálních služeb 
 
Centrum sociálních služeb Jindřichův Hradec 
Česká 1175, 377 01 Jindřichův Hradec 
zapsané v obchodním rejstříku vedeném u Krajského soudu v Českých Budějovicích v oddílu Pr, 
vložce 385 
IČO: 75011191 
statutární zástupce: Ing. Mgr. Radka Vegrichtová, ředitelka organizace 
Zřizovatel: Jihočeský kraj, U Zimního stadionu 1952/2, 370 76 České Budějovice 
Právní forma: příspěvková organizace 
 
 
Název zařízení sociálních služeb, místo poskytování sociálních služeb 
 
Domov seniorů Jindřichův Hradec 
Otín 103, 377 01 Jindřichův Hradec 
vedoucí zařízení: Mgr. Radka Stejskalová, vedoucí Domova seniorů Jindřichův Hradec 
 
Kontakty: 
 
Telefon ústředna: 384 322 067 
Telefony sociální pracovníci: 384 320 074, 384 320 124 
E - mail: vedouci@dsjh.cz 
E - mail sociální pracovníci: socialni1@dsjh.cz, socialni2@dsjh.cz, socialni3@dsjh.cz 
Webové stránky: www.dsjh.cz  
 
 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
 
Druh poskytované sociální služby 
 
Domov pro seniory (dle § 49 z. č. 108/2006 Sb. o sociálních službách v platném znění) 
 
 
 
Identifikátor sociální služby: 4660972 
Kapacita sociální služby: 99 lůžek 
Doba poskytování sociální služby: nepřetržitě 365 dní v roce, 24 hodin denně 
 
Poslání sociální služby: 
 
Domov seniorů Jindřichův Hradec poskytuje sociální pobytovou službu osobám, které z důvodu 
věku a dlouhodobě nepříznivého zdravotního stavu nemohou žít ve svém přirozeném prostředí a 
potřebují pomoc, která jim nemůže být zajištěna jinak. 
Služba umožňuje důstojně a aktivně prožít stáří dle potřeb a schopností osob v atmosféře podpory 
a porozumění, snahou je v co nejvyšší míře udržet stávající schopnosti osob a jejich zapojení do 
běžného života společnosti. 
 
Cíle poskytované sociální služby: 
 Poskytovat činnosti a aktivity vedoucí k udržení, popř. k rozvoji samostatnosti s podporou 
zachování fyzické, psychické a sociální schopnosti klientů, to vše na základě jejich 
individuálních možností, schopností, potřeb, přání a životního příběhu.  
 Vytvořit klientům příjemné, klidné a bezpečné prostředí a zajistit jim důstojné prožití stáří 
v našem Domově. 
 Podporovat klienty v udržení kontaktu s běžným životem a zachování přirozených vztahů 
s rodinou, známými a okolím.  
 Podporovat klienty v uplatňování vlastní vůle a dát jim možnost aktivně se zapojit do 
chodu Domova. 
 
 
 
 
 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
Cílová skupina klientů (pro koho je služba určena): 
 
Sociální služba je určena osobám, které mají sníženou soběstačnost zejména z důvodu věku a 
zdravotního stavu, jejichž situace vyžaduje pravidelnou pomoc jiné fyzické osoby a které již 
potřebují určitou pomoc, podporu, případně plné zajištění svých základních potřeb, které 
nemohou být zajištěny jejich rodinou či terénními nebo ambulantními sociálními službami. 
Při poskytnutí služby mají přednost osoby s trvalým či hlášeným pobytem na území Jihočeského 
kraje a osoby, které jsou příjemcem příspěvku na péči. Služba je určena pro osoby od 55 let věku. 
Podmínkou pro poskytnutí služby je schopnost klienta komunikovat v českém, případně 
slovenském jazyce. Výjimky z cílové skupiny v případech hodných zvláštního zřetele může 
povolit ředitel organizace. 
 
Doplňková informace: 
Sociální služba není určena pro osoby nadužívající alkoholické nápoje, případně závislé na 
zákonem zakázaných návykových látkách. 
 
Negativní vymezení cílové skupiny (pro koho není služba určena) 
 
Sociální služba nemůže být poskytnuta osobě v těchto případech: 
 
1. Zařízení neposkytuje sociální službu, o kterou osoba žádá. 
2. Zařízení nemá dostatečnou kapacitu k poskytnutí sociální služby, o kterou osoba žádá (není 
volné vhodné místo). 
3. Zdravotní stav osoby, která žádá o poskytnutí pobytové služby, vylučuje poskytnutí takové 
služby: 
a) zdravotní stav osoby vyžaduje poskytování akutní zdravotní péče v lůžkovém 
zdravotnickém zařízení 
b) osoba není schopna pobytu v zařízení sociálních služeb z důvodu akutní infekční 
nemoci 
c) chování osoby by z důvodu duševní poruchy závažným způsobem narušovalo kolektivní 
soužití    
4. Osobě, která žádá o poskytnutí sociální služby, vypovědělo zařízení (poskytovatel sociální 
služby) v době kratší než 6 měsíců před touto žádostí smlouvu o poskytnutí téže sociální služby 
z důvodu porušování povinností vyplývajících ze smlouvy.     
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
 
 
 
 
Zásady platné při poskytování sociální služby v Domově seniorů Jindřichův Hradec 
 
1. Podpora a nezbytná míra péče. 
Klientům je poskytována pouze nezbytně nutná podpora a pomoc. Úplná péče je poskytována 
pouze v případech, kdy není spoluúčast klienta na vykonávaných činnostech a úkonech péče o 
vlastní osobu možná. 
 
2. Individualizovaná podpora klienta.  
Podpora a pomoc je poskytována na základě osobních cílů, prostředkem naplňování těchto cílů je 
Plán péče, který se vyhodnocuje a operativně mění, je respektován názor a přání klienta. 
 
3. Zapojování klienta do spolurozhodování. 
Klient se může individuálně i ve skupině podílet na spolurozhodování o poskytovaných službách, 
o svém vlastním životě a poskytovatel mu k tomu aktivně nabízí možnosti, je respektován jeho 
názor. 
 
4. Maximální naplňování práv klienta. 
Poskytovatel při poskytování služeb dbá, aby byla zajištěna ochrana práv klientů a tato práva byla 
maximálně naplňována. 
 
5. Zamezení sociálnímu vyloučení klienta. 
Poskytované služby podporují zapojení klienta do života společnosti, klient je podporován při 
využívání vnějších dostupných služeb. 
 
6. Vnímání osoby klienta ve všech souvislostech. 
I když poskytované služby pokrývají jen část potřeb klienta, jsou vždy plánovány a prováděny i 
s ohledem na ostatní požadavky a odlišnosti jednotlivých klientů, jejich rodinnou situaci, zájmy, 
vztahové sítě, apod. 
 
7. Řešení problémů na základní úrovni. 
Jakýkoliv problém je vždy řešen nejbližším subjektem na daném místě a na nejnižší možné úrovni 
rozhodování a řízení, na které jej řešit lze. 
 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
8. Týmová spolupráce.    
Profesionalita poskytovaných služeb vychází z týmové spolupráce všech zainteresovaných profesí 
uvnitř i vně poskytovatele, důraz je přitom kladen na vzájemný dialog a dohodu. 
 
9. Odpovědnost poskytovatele. 
Role jednotlivých zaměstnanců zapojených do poskytování sociálních služeb jsou jasně 
definovány, včetně příslušných kompetencí a z toho plynoucích odpovědností. 
 
10. Bezpečnost a odbornost poskytovaných služeb. 
Poskytovatel garantuje oboustranně bezpečný způsob poskytování služeb a jejich kvalitu, klade 
důraz na další vzdělávání zaměstnanců a pravidelné hodnocení zaměstnanců i poskytovaných 
služeb. 
 
11. Transparentnost při poskytování služeb. 
Veškerá činnost poskytovatele je průhledná, je o ní zajištěná dostatečná informovanost, která 
umožňuje jak odbornou diskusi, tak i veřejnou kontrolu. 
 
12. Rovné podmínky pro všechny klienty. 
Systém sociálních služeb v zařízení dává všem stejné příležitosti a přistupuje spravedlivě ke všem 
skupinám klientů i k jednotlivým složkám služeb. 
 
Poskytování základních činností 
 
Klientům sociální služby jsou poskytovány základní činnosti (dle § 15 vyhlášky č. 505/2006 Sb. 
v platném znění), v rozsahu těchto úkonů:   
 
1. Ubytování 
Ubytování je poskytováno v 1. – 4. a v 6. patře budovy Domova seniorů Jindřichův Hradec. Jedná 
se o 6 patrový panelový dům. Klienti jsou ubytováni v 47 dvoulůžkových a 5 jednolůžkových 
pokojích. Velikost pokojů je cca 24 m2, u každého pokoje je k dispozici sprchový kout a WC. 
Každý klient má k dispozici elektricky polohovatelné lůžko s pasivní antidekubitní matrací 
(v případě potřeby je možné poskytnout klientovi aktivní antidekubitní matraci) a evakuační 
podložkou, uzamykatelný noční stolek, uzamykatelnou šatní skříň s trezorkem, poličku na drobné 
předměty. Dále jsou v každém pokoji k dispozici židle, popř. jídelní stůl. Pokoje jsou vybaveny 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
signalizačním zařízením pro přivolání personálu v případě nouze (signalizační zařízení je rovněž 
k dispozici na WC u každého pokoje). V případě potřeby mají klienti k dispozici polohovatelná 
křesla a další pomůcky. Na každém patře je centrální koupelna vybavená vanou a zvedacím 
zařízením.  
V rámci ubytování mají klienti k dispozici ložní prádlo včetně praní a žehlení, klientům je 
poskytováno praní osobního prádla v prádelně Sociálních služeb Česká Jindřichův Hradec včetně 
provádění základních oprav. 
Součástí ubytování je zajištění úklidu pokojů a společných prostor zařízení vlastními zaměstnanci 
dle platného dezinfekčního a úklidového řádu, likvidace komunálního (popř. nebezpečného) 
odpadu, poskytnutí energií. 
Klienti mohou dále užívat společné prostory v domově, tj. chodby, jídelny - klubovny na každém 
patře vybavené televizním přijímačem, dílny volnočasových aktivit v 1. a 4. patře, multifunkční 
místnost v 1. patře, odpočinkovou zónu – zahradu v blízkosti domova a přilehlé pozemky u 
domova vybavené lavičkami.  
Domov je situován v místní části Jindřichova Hradce – Otíně. V blízkosti domova se nachází 
prodejna se smíšeným zbožím, zastávka MHD a ordinace zubních lékařů. V okolí domova se 
nachází obytná čtvrť s možností procházek po zpevněných cestách. U domova je k dispozici 
dostatečný počet parkovacích míst pro zaměstnance i návštěvy klientů. Budova je vybavena 
osobním výtahem s možností evakuačního provozu. Vnitřní prostory budovy domova jsou 
částečně bariérové (prahy u dveří do pokojů), bariérovost by měla být vyřešena výměnou 
původních dveří včetně zárubní za bezprahové. Snahou vedení domova je neustálé zlepšování 
vnitřního prostředí domova.       
 
2. Stravování 
Stravování je klientům poskytováno v rozsahu 3 jídel hlavních (snídaně, oběd, večeře) a dvou 
jídel vedlejších (dopolední přesnídávka, odpolední svačina), popř. u stravy diabetické druhé 
večeře. V případě potřeby je klientům podávána strava dietní dle nabídky v platném sazebníku 
služeb. Strava je připravována v kuchyni Sociálních služeb Česká Jindřichův Hradec a do 
Domova seniorů Jindřichův Hradec je dopravována vlastním vozidlem. Strava je klientům 
rozdělována v rozdělovnách stravy na každém patře a podávána ve společných jídelnách nebo na 
pokojích klientů. Klienti si 3x týdně mohou vybírat ze dvou nabízených jídel k obědu. 
 
3. Pomoc při zvládání běžných úkonů péče o vlastní osobu 
a) pomoc při oblékání a svlékání vč. speciálních pomůcek 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
b) pomoc při přesunu na lůžko nebo vozík 
c) pomoc při vstávání z lůžka, uléhání, změna poloh 
d) pomoc při podávání jídla a pití 
e) pomoc při prostorové orientaci, samostatném pohybu ve vnitřním i vnějším prostoru 
 
4. Pomoc při osobní hygieně nebo poskytnutí podmínek pro osobní hygienu 
a) pomoc při úkonech osobní hygieny 
b) pomoc při základní péči o vlasy a nehty 
c) pomoc při použití WC 
 
5. Zprostředkování kontaktu se společenským prostředím  
a) podpora a pomoc při využívání běžně dostupných služeb a informačních zdrojů 
b) pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob 
 
6. Sociálně terapeutické činnosti  
-socioterapeutické činnosti, jejichž poskytování vede k rozvoji a udržení osobních a sociálních 
schopností a dovedností podporujících sociální začleňování osob 
 
7. Aktivizační činnosti  
a) volnočasové a zájmové aktivity 
b) pomoc při obnovení nebo upevnění kontaktu s přirozeným sociálním prostředím 
c) nácvik a upevňování motorických, psychických a sociálních schopností a dovedností 
 
8. Pomoc při uplatňování práv, oprávněných zájmů a při obstarávání osobních záležitostí   
- pomoc při komunikaci vedoucí k uplatňování práv a oprávněných zájmů 
 
Základní činnosti jsou klientům poskytovány vlastními zaměstnanci, do domova dochází také 
dobrovolníci a studenti středních a vysokých škol v rámci odborných praxí. 
 
 
 
 
 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
Poskytování fakultativních činností 
 
Klienti mohou využít fakultativních činností (činností nabízených nad rámec základních činností 
stanovených zákonem č. 108/2006 Sb., o sociálních službách v platném znění) dle platného 
sazebníku služeb: 
 
a) úschova cenných věcí 
b) správa osobních finančních prostředků 
c) odvoz klienta vozidlem poskytovatele mimo pobytové zařízení na žádost klienta nad rámec 
základních činností stanovených zákonem 108/2006 Sb., o sociálních službách v platném znění 
 
Zajišťování zdravotní péče klientům 
 
Primární lékařská péče je zajišťována praktickým lékařem, docházejícím do zařízení zpravidla 1 x 
týdně, popř. dle potřeby. 
Jednou měsíčně (či dle potřeby) dochází do zařízení odborný lékař – psychiatr. Péče lékařů 
specialistů je zajištěna v jejich odborných ambulancích. 
 
Poskytování ošetřovatelské a rehabilitační péče indikované lékařem 
 
Lékařem indikovanou ošetřovatelskou a rehabilitační péči zajišťuje domov v souladu s § 36 
zákona č. 108/2006 Sb., o sociálních službách ve znění pozdějších předpisů, vlastními 
zaměstnanci. 
Tuto péči poskytují registrované všeobecné sestry a fyzioterapeut. V případě akutního zhoršení 
zdravotního stavu klienta je toto řešeno všeobecnou sestrou, která je přítomna v domově 
nepřetržitě (informování praktického lékaře, přivolání zdravotnické záchranné služby). 
 
Aktivizační a volnočasové aktivity 
 
Klienti se dle svého zájmu a zdravotního stavu účastní kulturního a společenského života v 
zařízení i mimo něj. Ten zajišťuje a organizuje aktivizační oddělení ve spolupráci se všemi 
odděleními přímé péče.  
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
Velký důraz je kladen na nabídku volnočasových aktivit a aktivizačních činností klientům 
domova. V rámci služby domov pro seniory jsou klientům k dispozici dílny volnočasových 
aktivit, kde je klientům nabízena možnost upevňování a udržování dovedností prostřednictvím 
rozmanitých činností. V rámci nabídky volnočasových aktivit jsou pořádány pro klienty besedy, 
hudební vystoupení, krátké tematické výlety, reminiscenční kavárničky, procvičování paměti, 
apod. Při poskytování péče jsou používány principy Bazální stimulace. Zaměstnanci přímé péče 
soustavně prohlubují svou kvalifikaci v rámci seminářů a vzdělávacích akcí.    
 
Pohybová aktivizace 
- pohybová aktivizace pro udržení zdravé a obnovení postižené funkce → zvýšení síly svalů, 
hybnost ruky, zlepšení přesnosti pohybů, se zaměřením na soběstačnost, kdy nacvičujeme činnosti 
běžné pro každodenní život, např. osobní hygiena, oblékání, stravování, nakupování apod. 
 
Ruční práce 
-vyšívání, pletení, háčkování 
-nácviky jemné motoriky (navlékání korálků, puzzle, kreslení, malba na sklo, práce s papírem 
nebo hmotou) 
-výroba dárkových předmětů, obrázků, dekorací, pečení, vaření apod. 
 
Práce se vzpomínkami 
-vyvolávání příjemných vzpomínek na události a zážitky z minulosti, které jsou pro člověka velmi 
důležité a hodnotné. Nejčastěji využíváme staré filmy, tanec, společenské hry, knihy, fotografie, 
staré předměty používané v domácnosti, staré recepty, výlety na dávno navštívená místa apod. 
 
Aktivity podporující psychickou kondici/smyslová aktivizace 
-pravidelný trénink paměti, společenské a komunikační hry 
 
Canisterapie 
-práce se zvířaty, podpůrná léčba pohybového aparátu, psychiky, zabývající se duševní i fyzickou 
stránkou převážně nedůvěřivých a úzkostných klientů 
 
Sportovní činnosti - sportovní hry 
-jednoduché sportovní disciplíny 
 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
Společenské programy 
-vystoupení mateřských, základních i uměleckých škol, herců, zpěváků, hudební kapel, setkání s 
dětmi, oslava svátků, narozenin a významných událostí, grilování 
 
 
Úhrada za poskytování sociální služby 
 
Ubytování a stravování hradí klient v souladu s platným sazebníkem služeb, který je součástí 
smlouvy o poskytování sociální služby každého klienta, je vyvěšen na nástěnkách v domově a 
k dispozici na webových stránkách. Po úhradě ubytování a stravování musí klientovi zůstat 15% 
jeho příjmu, poskytování dalších základních činností hradí klient celou výší příspěvku na péči, 
fakultativní činnosti hradí ze svých prostředků dle platného sazebníku služeb, ošetřovatelská péče 
je hrazena z veřejného zdravotního pojištění.  
  
Postup pro zájemce o poskytnutí sociální služby 
 
Zájemce o sociální službu žádá o poskytnutí prostřednictví žádosti o poskytnutí sociální služby, 
jejíž součástí je také vyjádření registrujícího praktického lékaře. Žádost je k dispozici u sociálních 
pracovníků domova, popř. ke stažení na webových stránkách domova. Vytištění žádosti mohou 
zájemcům také zprostředkovat sociální pracovníci zdravotnických zařízení, popř. zaměstnanci 
obecních úřadů. Vyplněnou žádost je nutné doručit na adresu domova seniorů. Potřebné 
informace poskytují zájemcům o poskytnutí sociální služby nebo jejich zástupcům sociální 
pracovníci domova. Každého žadatele sociální pracovníci navštíví a provádějí sociální šetření, 
kde podrobně informují žadatele o podmínkách poskytování sociální služby, zjišťují očekávání 
žadatele od sociální služby a zjišťují míru nepříznivé sociální situace žadatele. Po uvolnění 
vhodného volného místa v domově je žadatel vyzván k příchodu do domova. Služba může být 
poskytována pouze na základě uzavřené smlouvy o poskytování sociální služby osobě, která patří 
do cílové skupiny osob, kterým může být sociální služba poskytována. 
 
Podávání stížností na kvalitu nebo způsob poskytování sociální služby 
 
Zařízení má zpracována pravidla pro podávání stížností na kvalitu nebo způsob poskytování 
sociální služby. Každý klient nebo jiná osoba může kterémukoliv zaměstnanci podat připomínku, 
Popis realizace sociální služby – CSS J. Hradec – DS J. Hradec – domov pro seniory (4660972) 
 
 
 
 
podnět nebo stížnost. Připomínky a podněty, které nemají charakter stížnosti, jsou řešeny 
operativně, stížnosti řeší stanovená skupina zaměstnanců zpravidla ve lhůtě do 30 dnů od podání 
stížnosti. Písemné vyjádření stížnosti je vždy předáno stěžovateli. Stížnosti jsou důležitou součástí 
systému zvyšování kvality poskytovaných služeb klientům.    
         
  
 
 
 
 
 
Platnost dokumentu od 1. 1. 2023 
 
 
 
 
 
 
 
 
                      Mgr. Radka Stejskalová, vedoucí DS J. Hradec 
 
 
 
Pohled na budovu Domova seniorů Jindřichův Hradec 
