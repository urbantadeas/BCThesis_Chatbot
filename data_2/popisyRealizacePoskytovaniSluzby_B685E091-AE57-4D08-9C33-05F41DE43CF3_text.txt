Popis realizace poskytování sociální služby 
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
 
Název poskytovatele 
Sociální služby města Přerova, p. o. 
Název služby 
Domovy pro seniory 
§ 
§ 49 zákona č. 108/2006., o sociálních službách 
Kapacita 
40 míst 
Působnost služby 
Olomoucký kraj 
1. Veřejný závazek 
a. Poslání  
Domov pro seniory poskytuje podporu a pomoc seniorům od 60 let, kteří mají sníženou 
soběstačnost zejména z důvodu věku, jejichž situace vyžaduje pravidelnou pomoc a péči jiné 
fyzické osoby. 
 
Poslání naplňujeme formou: 
• podpory a pomoci v činnostech, které jsou uživatelé schopni zvládat sami, 
• podpory a pomoci ve využívání běžných dostupných služeb, 
• poskytováním podpory a péče dle individuálně zjištěných potřeb seniorů, 
• podporu a rozvíjením paměťových funkcí seniorů, 
• účasti seniorů na kulturních, společenských a sportovních akcích. 
 
Služba domovy pro seniory je poskytována v konkrétním rozsahu stanoveném zákonem 
č. 108/2006 sb., o sociálních službách a prováděcím předpisem k zákonu, tj. vyhláškou 
č. 505/2006 Sb. 
 
 
b. Cíle 
Cílem poskytované služby sociální péče domovy pro seniory je udržet a rozvíjet stávající 
schopnosti a dovednosti seniorů, uspokojovat individuální potřeby, motivovat seniory 
k aktivizačním a volnočasovým činnostem, zachovávat lidskou důstojnost a nezávislost, 
podporovat seniory v udržování vazeb s rodinou, známými a vrstevníky a účast na společenském 
životě. 
 
Stanovení kroků (prostředků) k dosažení cíle: 
a) zajišťovat komplexní zdravotně – sociální péči, která se zaměřuje na uspokojování potřeb celé 
osobnosti uživatele – potřeby biologické, psychické, sociální a duchovní, 
b) poskytovat sociální službu v klidném a přátelském prostředí co nejvíce se přibližujícímu 
domácímu prostředí, 
c) udržení nebo znovunabytí přirozených sociálních vazeb uživatele, 
d) uspokojovat individuální potřeby uživatelů a poskytovat služby dle standardů kvality sociálních 
služeb, 
e) poskytovat terapie a aktivizace zaměřené na zlepšení fyzické zdatnosti, psychické pohody a 
podporovat uživatele v naplňování jeho zájmů, 
f) respektovat etické principy péče, jako je právo na důstojnou péči, právo na vlastní rozhodnutí 
a svobodnou volbu, 
g) zvyšovat odbornost pracovního týmu v oblasti obtížné komunikace a spolupráce s uživatelem, 
vzdělávání v nových technikách a metodách, 
h) udržet a rozvíjet kvalitní a profesionální pracovní tým zaměstnanců domova, za účelem 
poskytovat co nejkvalitnější služby, 
i) rozvíjet spolupráci s dobrovolníky. 
 
Dlouhodobé cíle 
• účelné hospodaření domova pro seniory, hospodárnost vynakládaných finančních zdrojů, 
• zvyšování profesního a personálního rozvoje, řízení lidských zdrojů – zvyšovat odbornost 
zaměstnanců výběrem vzdělávacích programů dle potřeb domova se zaměřením na cílovou 
skupinu, 
• poskytovat uživatelům kvalitní pobytovou sociální službu v souladu se Standardy kvality a 
ostatními vnitřními předpisy, 
• navýšit kapacitu domova – dostavbou nového pavilonu G, 
• připravit materiálně technické a personální zajištění pro poskytování nové pobytové služby – 
odlehčovací služby. 
 
Krátkodobé cíle 
1. Obnova dosluhujícího vybavení a pracovních pomůcek 
• obměnit mechanická polohovací lůžka za elektrické polohovatelné, 
• obnovit kuchyňské linky na jednotlivých odděleních, 
• zakoupit antidekubitní matrace, 
• rozšířit pomůcky pro fyzioterapii 
2. Nutriční terapie 
• poskytovat nutriční péči alespoň v minimálním rozsahu pravidelného screeningů, 
• získat certifikát i standardizaci nutriční péče. 
3. Paliativní péče 
• pomoc doprovázet uživatele do konce jeho dní a dle jeho představ. Vzdělávání 
zaměstnanců pro poskytování paliativní péče. 
 
 
c. Cílová skupina (okruh osob, pro které je služba určena a pro které určena není) 
Cílová skupina 
Cílovou skupinu sociální služby domovy pro seniory tvoří senioři od 60 ti let věku, kteří potřebují 
pravidelnou pomoc druhé osoby při zajištění podpory, pomoci a péči o vlastní osobu. 
 
Cílová skupina: 
• senioři 
Věková kategorie: 
• mladší senioři (60-80 let) 
• starší senioři (nad 80 let) 
Služba není určena (negativní vymezení cílové skupiny): 
• osobám mladším 60 ti let, 
• osobám, jejichž zdravotní stav vyžaduje poskytnutí ústavní péče ve zdravotnickém zařízení, 
• osobám, které mají akutní infekční onemocnění, 
• osobám s duševním či mentálním onemocněním, které by závažným způsobem narušovalo 
kolektivní soužití, 
• osobám se specifickým onemocněním, které vyžaduje podpůrnou přístrojovou péči, 
• osobám v akutním stádiu závislosti na návykových a psychotropních látkách či trpícím 
jiným druhem patologické závislosti, 
• osobám hluchoslepým (nelze zajistit kvalitní a odpovídající sociální službu). 
 
d. Zásady poskytování sociální služby 
Zásady poskytování vycházejí z Listiny základních práv a svobod, Zákona o sociálních službách, 
Etický kodex sociálních pracovníků a Etický kodex zdravotních sester a DESATERA zaměstnanců 
domova pro seniory, kterými jsou: 
• lidskost, 
• zájem (všímavost, empatie, ochota), 
• důstojnost (oslovování, ohleduplnost, zdvořilost, respekt), 
• kvalita, 
• pomoc, podpora a péče, 
• individuální přístup, 
• spolupráce, 
• transparentnost, 
• odbornost, 
• loajálnost. 
2. Jednání se zájemcem o službu, vstup uživatele do služby 
Zájemcem o sociální službu je fyzická osoba, která je schopna, samostatně nebo s pomocí 
opatrovníka formulovat svá přání a cíle, které očekává od požadované pobytové služby. Jednání 
se zájemcem o službu je plně v kompetenci sociálních pracovníků, kteří srozumitelnou formou 
poskytují informace o pobytovém zřízení a pro koho je sociální služba v domově určena. 
 
Podmínky přijetí 
• vychází z cílové skupiny uživatelů a registrace zařízení, 
• služba je určená seniorům od 60 let, kteří mají sníženou soběstačnost zejména z důvodu 
věku, jejichž situace vyžaduje pravidelnou pomoc a péči jiné fyzické osoby. 
• bodové hodnocení žádosti – schválen Radou města Přerova ze dne 30.06.2016 usnesením 
č. 1736/48/9/2016. Žadatelé jsou bodově ohodnoceni dle těchto bodových kritérii– stupeň 
závislosti na pomoci jiné fyzické osoby, věk žadatele, sociální situace žadatele, trvalý pobyt 
žadatele. 
 
Přijetí do zařízení 
• v případě uvolnění lůžkové kapacity kontaktuje sociální pracovník domova pro seniory 
žadatele (popřípadě uvedenou kontaktní osobu, opatrovníka), informuje o možností nástupu 
a dohodne termín návštěvy, při které budou žadateli podány veškeré informace týkající se 
umístění a průběhu sociální služby žadatele v pobytovém zařízení. 
• v den 
nástupu 
je 
s žadatelem/opatrovníkem 
uzavřena 
v písemné 
formě 
smlouva 
o poskytování sociální služby. 
• uživatel je seznámen se svým klíčovým pracovníkem a možnosti jeho změny. 
3. Popis služby 
a. Naplnění základních činností ze zákona 
1. Ubytování a stravování v rámci sociální služby jsou uživateli poskytovány nepřetržitě, tj. 24 
hodin denně po dobu účinnosti smlouvy v pobytovém zařízení domova pro seniory na adrese 
Přerov, Kabelíkova 3217/14a, 750 02. 
2. Základní činnosti týkající se úkonů péče a základní sociální poradenství jsou uživateli 
poskytovány: 
• nepřetržitě, tj, 24 hodin denně 
- pomoc při zvládání běžných úkonů péče o vlastní osobu, 
- pomoc při osobní hygieně nebo poskytnutí podmínek pro osobní hygienu, 
- zprostředkování kontaktu se společenským prostředím, 
• s výjimkou níže uvedených základních činností, které jsou provozovány denně mimo dny 
pracovního klidu a státem uznávaných svátků v uvedených časech_ 
- sociálně terapeutické činnosti od 07:00 – 17:00 hodin, 
- aktivizační činnosti od 07:00 – 17:00 hodin, 
- základní sociální poradenství, pomoc při uplatňování práv, oprávněných zájmů a při 
obstarávání osobních záležitostí v úředních hodinách sociálních pracovníků. 
 
b. Pravidla poskytování služby (obsažená v domácích řádech a dalších předpisech, omezení 
vyplývající z charakteru služby) 
Domácí řád 
 
Návštěvy v domově – uživatelé domova mohou přijímat návštěvy v době od 8:00 do 22:00 hodin 
neomezeně, s výjimkou mimořádných událostí a hygienicko-epidemiologických opatření, kdy 
mohou být návštěvy na základě doporučení smluvního lékaře zakázány. V době od 22:00 hodin do 
6:00 hodin je doporučen noční klid. 
Pobyt mimo domov – uživatel může kdykoli a bez omezení opouštět domov. Z důvodu 
bezpečnosti uživatele je vhodné o odchodu z domova a příchodu zpět informovat službu konající 
personál. V odůvodněných případech (s ohledem na zdravotní stav) lze uživateli opuštění domova 
nedoporučit. Poskytovatel může uživateli vypovědět smlouvu, jestliže se uživatel bude zdražovat 
mimo domov po dobu více jak 60 dnů v průběhu jednoho kalendářního roku. Do celkové doby 
pobytu se nezapočítávají dny, kdy byl uživatel mimo domov z důvodu pobytu ve zdravotnickém 
zařízení, ústavní péči nebo lázeňském zařízení. 
Za pobyt mimo domov je uživateli vrácena úhrada za stravu v plné výši hodnoty položky stravy, 
která byla uživatelem zaplacena a příspěvek na péči se vrací v plné výši za celých 24 hodin pobytu 
mimo zařízení. 
 
 
 
c. Metody práce, plánování služby 
Individuální plánování 
Individuální plán je základem plánování průběhu sociální služby. Je výsledkem dohody mezi 
uživatelem a poskytovatelem a je v souladu s posláním a cíli poskytovatele. Individuální plánování 
služeb umožňuje pojmenovat cíle a potřeby uživatele tak, aby nezvyšovala jeho závislost na službě 
a neprohlubovala jeho ztrátu soběstačnosti. 
Důležitá je motivace uživatelů k činnostem, aktivní zjišťování pomoci a potřeb a přiměřená 
verbální i neverbální komunikace. Během tohoto procesu dochází ke sjednávání způsobu 
poskytování služby mezi uživatelem a poskytovatelem sociální služby. Konkretizují se cíle, rozsah a 
průběh služby. Je veden v písemné podobě. 
Individuální plán je souhrn cílů, jichž chce uživatel dosáhnout ve spolupráci se zařízením. Zásadní 
pro individuální plánování je lepší poznání uživatele a jeho situace pro poskytnutí cílené podpory, 
která mu umožní rozvíjení či udržování svých schopností a dovedností a kontroly nad svým 
životem. 
Individuální plán sestavuje klíčový pracovník s uživatelem. 
 
d. Pravidla pro vyřizování stížností 
Pravidla pro podávání a vyřizování stížností 
Možnost stěžovat si je jednou ze základních podmínek zachování důstojnosti člověka. 
Stížnosti jsou důležitá poselství o spokojenosti s poskytovanou sociální službou a o tom, zda tato 
služba odpovídá potřebám uživatelů. Je to také podnět pro zlepšení kvality a rozvoj sociální 
služby. Současně jde o nástroj kontroly uživatele nad službou, která je mu poskytována. Stížnost 
je obranou proti neoprávněnému zásahu do práva a oprávněných zájmů uživatele domova pro 
seniory. 
 
Stížnost 
Pokud uživatel (osoba blízká…) není spokojen s kvalitou a způsobem poskytované sociální služby, 
chováním nebo přístupem zaměstnanců domova, má možnost podat stížnost. 
 
Kdo může stížnost podat 
• uživatel 
• zákonný zástupce uživatele, opatrovník, zastupující člen domácnosti uživatele 
• rodinní příslušníci 
• případně jiné fyzické osoby (či právnické osoby). 
 
Komu je možnost stížnost podat 
Poskytovateli sociálních služeb, tj. Sociálním službám města Přerova, p. o., prostřednictvím 
ředitelky organizace, sociální pracovnice, vrchní sestry či staniční sestry. V případě jejich 
nepřítomnosti, kterémukoliv zaměstnanci domova pro seniory, který následně předá 
koordinátorce sociální pracovnici k vyřízení. 
 
Jak je možnost stížnost podat 
• Ústně 
- ústním předáním zaměstnanci poskytovatele nebo určené osobě 
- při osobních jednáních 
- na schůzkách s uživateli, s opatrovníky, s rodinnými příslušníky 
• Telefonicky 
• Písemně – do označených schránek důvěry, které jsou umístěny v koridoru vstupní haly 
domova a přízemí pavilon A. Imobilní uživatelé mají k dispozici přenosnou schránku důvěry. 
• Elektronicky 
 
Co by měla stížnost obsahovat 
Stížnost by neměla být anonymní, měla by obsahovat dostatek informací pro její vyřízení. 
 
Vyřizování stížností 
• Poskytovatel nabídne stěžovateli ústní projednání stížnosti, pokud je to s ohledem na 
charakter stížnosti vhodné. 
• Poskytovatel má povinnost vyřídit stížnost neprodleně, nejdéle však do 30 dní od jejího 
obdržení. Lhůtu pro vyřízení stížnosti lze v odůvodněných případech prodloužit. 
• Poskytovatel má povinnost vést o stížnostech evidenci. Stížnosti jsou evidovány v knize 
stížností, která je uložena na sociálním oddělení. 
• Stížnost se považuje za vyřízenou, jakmile po prošetření byla učiněna nápravná opatření 
potřebná k odstranění zjištěných závad a stěžovatel o tom byl vyrozuměn. 
• Stížnosti, které byly vyhodnoceny jako neoprávněné, se považují za vyřízené dnem, kterým byl 
stěžovatel o výsledku stížnosti vyrozuměn. 
• Stížnosti jsou pravidelně 1x ročně vyhodnoceny a zjištěné poznatky se využívají ke zkvalitnění 
a zdokonalení poskytované sociální služby, 
 
Postup v případě nespokojenosti s vyřízením stížnosti 
V případě, že stěžovatel není spokojen s vyřízením své stížnosti ze strany poskytovatele, může 
podat odvolání. 
• Zřizovateli Sociálních služeb města Přerova, p. o., kterým je statutární město Přerov – stížnosti 
přijímá Kancelář primátora, oddělení organizační, nám. T. G. Masaryka 2, 1. patro, 
tel.: 581 268 432, 
• Veřejnému ochránci práv, Údolní 39, 602 00 Brno, tel.: 542 542 111 
 
e. Pravidla pro ukončení služby 
Výpovědní důvody a výpovědní lhůty 
Zánikem smlouvy písemnou dohodou obou zúčastněných, písemnou výpovědí, úmrtím uživatele 
nebo zánikem poskytovatele. 
 
Ze strany uživatele 
1. Uživatel může smlouvu vypovědět bez udání důvodu. Výpovědní lhůta činí v jeho případě 
jeden měsíc a počíná běžet prvním dnem následujícím po dni, v němž byla doručena 
poskytovateli.  
 
Ze strany poskytovatele 
1. Poskytovatel je oprávněn smlouvu vypovědět pouze z těchto důvodů: 
a) jestliže uživatel i po opětovném upozornění porušuje své povinnosti vyplývající ze smlouvy 
a z domácího řádu a jestliže na porušení těchto pravidel byl minimálně 3x v průběhu šesti 
měsíců písemně upozorněn. Za hrubé porušení smlouvy se považuje zejména vědomé 
nezaplacení úhrady za poskytnutou službu za dobu delší než jeden měsíc,  
b) jestliže uživatel před podpisem smlouvy zatajil důležité informace o svém zdravotním 
stavu, které by měly za následek odmítnutí uzavření smlouvy, 
c) pokud u uživatele dojde k takové změně zdravotního stavu, že poskytovatel není schopen 
z provozních důvodů poskytovat službu sociální péče, kterou v důsledku této změny 
uživatel potřebuje a požaduje, 
d) jestliže se uživatel bude zdržovat mimo zařízení poskytovatele po dobu více jak 60 
kalendářních dnů v průběhu jednoho roku, přičemž se do celkové doby pobytu mimo 
zařízení poskytovatele nezapočítávají dny, kdy se jednalo o pobyt mimo zařízení z důvodu 
pobytu ve zdravotnickém zařízení ústavní péče nebo lázeňském zařízení, 
2. Výpovědní lhůta pro poskytovatele z důvodů uvedených v odst. 3., písmene a) - d) tohoto 
článku činí jeden měsíc a vždy počíná běžet prvním dnem následujícím po dni, v němž byla 
doručena uživateli. 
 
f. Úhrady za služby, spoluúčast osoby blízké na úhradě 
Rada města Přerova dne 20. června 2020 usnesením č. 1526/40/9/2020 schválila s účinností od 
1. září 2020 úhrady za ubytování poskytované střediskem Sociálních služeb města Přerova, p. o., 
Domov pro seniory. 
 
Úhrady za poskytování sociální služby v souladu § 16 odst. 2 písmene a) a b) vyhlášky č. 505/2006 
Sb., kterou se provádějí některá ustanovení zákona o sociálních službách, ve znění pozdějších 
předpisů, a zahrnují tyto základní činnosti: 
• poskytnutí ubytování (úklid, praní a drobné opravy ložního a osobního prádla a ošacení, 
žehlení), 
• poskytnutí stravy (zajištění celodenní stravy odpovídající věku, zásadám racionální výživy 
a potřebám dietního stravování) 
 
Stanovení úhrady a způsob platby 
1. Uživatel se zavazuje hradit stanovenou úhradu za služby do 25. dne v kalendářním měsíci, za 
který má být úhrada zaplacena a to. 
• prostřednictvím hromadného výplatního seznamu České správy sociálního zabezpečení 
Praha, 
• převodem na účet poskytovatele, vedený u České spořitelny, 
• v hotovosti do pokladny domova pro seniory. 
2. Pro účely stanovení úhrady v souladu s ustanovení § 73 odst. 5 zákona č. 108/2006 Sb., 
o sociálních službách, je uživatel povinen doložit poskytovateli výši svého příjmu a neprodleně 
mu oznamovat změny ve výši příjmu, které mají vliv na výši úhrady. 
3. Pokud uživateli nepostačují jeho vlastní příjmy na úhradu nákladů a je mu snížena úhrada 
s ohledem na 15 % zůstatek příjmů, může se poskytovatel sociální služby podle § 71 odst. 3 
zákona č. 108/2006 Sb., o sociálních službách dohodnout na spoluúčasti na úhradě nákladů 
s osobou blízkou osobě, které je sociální služba poskytována, popřípadě s jinou fyzickou 
osobou nebo právnickou osobou.  
4. Případné změny úhrad za ubytovaní a stravu, při přestěhování na jiný pokoj, při změně výše 
ostatních příjmů jsou upravovány písemnými a chronologicky číslovanými dodatky ke smlouvě 
o poskytování sociální služby. 
5. V souladu s ustanovením § 73 odst. 4 písmene a) zákona č. 108/2006 Sb., o sociálních 
službách, ve znění pozdějších předpisů, náleží poskytovateli úhrada za péči ve výši přiznaného 
příspěvku na péči. 
 
Vyúčtování 
1. V souladu se zákonem o sociálních službách má poskytovatel povinnost vyúčtovat úhradu za 
poskytovanou sociální službu, tj. ubytování, stravu, poskytovanou péči a fakultativní služby. 
Vyúčtování úhrady je předáno uživateli do konce kalendářního měsíce následujícího po 
kalendářním měsíci, za který úhrada náleží. 
2. Přeplatek na úhradách v případě předem oznámeného pobytu mimo domov (dovolená, pobyt 
ve zdravotnickém zařízení ústavní péče, lázeňský pobyt) je poskytovatel povinen uživateli 
vyplatit do konce kalendářního měsíce následujícího po kalendářním měsíci, za který 
přeplatek vznikl. 
4. Fakultativní služby  
Sociální služby města Přerov, p. o., Domov pro seniory zabezpečují uživatelům kromě poskytnutí 
základních činností sociální služby dle § 49 zákona č. 108/2006 Sb., o sociálních službách, 
fakultativní služby za úhradu. Fakultativní činnosti jsou hrazeny podle platného ceníku a jsou 
nastaveny tak, aby nenahrazovaly běžné dostupné veřejné služby, které si mohou uživatelé 
v regionu města Přerova zajistit. Jsou určeny především uživatelů, kteří nezvládnou přepravu 
prostřednictvím veřejných dopravních prostředků a vozidel TAXI. Úhrada za fakultativní činnosti je 
stanovena ve výši skutečných nákladů. 
5. Prostory, materiální a technické vybavení (bezbariérovost) 
Domov pro seniory 
Areál domova je bezbariérově upravený s vlastní vstupní recepcí. Poskytuje moderní a pohodlné 
bydlení uživatelům v prostorných pokojích. 
Materiálně technický standard pro poskytování sociální služby domovy pro seniory Sociální služby 
města Přerova, p. o., splňují. Podmínky jsou uzpůsobeny individuálním potřebám a odpovídají 
zákonným normám. 
 
Společné prostory v domově pro seniory 
• společenský sál, 
• prostor vstupní haly a kantýny, 
• ergoterapie a rehabilitace, 
• místnost pro setkávání věřících, 
• fototerapeutická místnost, 
• keramická dílna, 
• zahrada atd. 
 
Ubytování – soukromé prostory 
• 1lůžkový pokoj velký, 
• 1lůžkový pokoj malý, 
• 2lůžkový pokoj. 
 
Jednolůžkové a dvoulůžkové pokoje jsou standardně vybaveny základním nábytkem (polohovací 
lůžko, noční stolek, psací stůl, křeslo, šatní skříň, nástěnná skříň na knihy, …). Součástí každého 
pokoje je sociální zařízení, centrální signalizační zařízení, telefon, přípojka na kabelovou televizi 
a osobní počítač. 
Dle uvážení a prostorových možností si mohou uživatelé dovybavit pokoj vlastním nábytkem 
a přístroji (televize, rádio), za které se však musí hradit koncesionářské rozhlasové a televizní 
poplatky. 
 
 
 
Zpracoval: Irena Vykoukalová 
Schválil: Mgr. Jana Žouželková 
Dne: 00.00.2020 
 
