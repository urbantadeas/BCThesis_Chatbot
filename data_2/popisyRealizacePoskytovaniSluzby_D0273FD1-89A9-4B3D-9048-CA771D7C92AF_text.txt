 
 
Poskytovatel :  Domov seniorů Vidim , poskytovatel sociálních služeb 
Druh sociální služby: Domov pro seniory 
 
 
Popis realizace poskytované sociální služby 
 
Služba je určena pro seniory starší 60 let.  
Senioři, příjemci invalidního, starobního důchodu či dávek sociální péče, kteří z důvodu věku, 
dlouhodobě  nepříznivého zdravotního stavu, který omezuje duševní, smyslové nebo fyzické 
schopnosti nebo jejich kombinaci a má vliv na péči o vlastní osobu či soběstačnost a jehož 
dopady činí nebo mohou činit osobu závislou na pomoci jiné osoby. 
Mimo cílovou skupinu i klientům, kteří nespadají do věkové kategorie 60 let a výše. Toto 
reziduum služby se týká 8 klientů, kteří zde zůstávají z předchozí registrace a byli zde již před 
účinností zákona 108/06, a tudíž mají tříletou ochrannou  lhůtu. Jsou to klienti chodící, 
s psychiatrickou diagnózou, jejichž stav ale vyžaduje stálou a nepřetržitou péči. 
 
 
 
Vstupu uživatele do služby většinou předchází žádost o poskytnutí informací o službě. Na 
základě dotazu žadatele, který má o službu zájem, sdělíme informace o našem zařízení, 
poskytovaných službách a finančních podmínkách. Zašleme tyto informace v tištěné podobě  
a pokud zájem trvá vyzveme žadatele k návštěvě zařízení. Při osobní návštěvě zařízení 
proběhne jednání s žadatelem, při kterém zjistíme, zda spadá do naší cílové skupiny a zda 
naše služby odpovídají požadavkům zájemce. Předáme žadateli Žádost o přijetí do DS Vidim. 
Po obdržení řádně vyplněné žádosti o přijetí je tato žádost zaevidována do pořadníku žádostí. 
Důvodem k vedení pořadníku je přesah žádostí nad kapacitními možnostmi našeho zařízení. 
Žadatel je do 30-ti kalendářních dní písemně vyrozuměn o přijetí,  (zařazení do pořadníku) či 
nepřijetí. Důvodem nepřijetí je většinou zdravotní stav žadatele, který není znám při jednání 
s žadatelem. Tuto skutečnost posuzuje smluvní lékař našeho zařízení. Před samotným 
nástupem je provedeno sociální šetření, které slouží k ověření stávajících požadavků, které se 
mohou měnit z důvodu časové proluky, která dělí jednání s žadatelem od samotného nástupu. 
 
Při nástupu je klient je seznámen s vnitřními pravidly, právy klienta a  postupem podávání 
stížností. Příjem a vyřizování stížností je dokumentován u sociální pracovnice. Základním 
dokumentem je Smlouva o poskytování sociální péče, ve které klient svým podpisem stvrzuje,  
že byl seznámen s výše uvedenými dokumenty zároveň je klientovi založena zdravotní a 
ošetřovatelská dokumentace. 
 
Práce s klientem se řídí individuálními požadavky klienta, které se mění v průběhu služby na 
základě přání klienta. Klient je seznámen s prostředím a životem v domově, je představen 
svým spoluobyvatelům a postupně se seznamuje s personálem, který zejména v prvních dnech 
pomáhá klientovi při orientaci v novém prostředí. 
 
Ubytovací prostory jsou rozmístěny do čtyř podlaží. V prvním podlaží se nachází tři pokoje 
pro muže, ve druhém podlaží je celkem osm pokojů z toho pět pokojů ošetřovatelských pro 
ženy a jeden ošetřovatelský pokoj pro muže. Třetí podlaží je určeno pro klienty, kteří jsou 
schopni sami nebo s pomocí kompenzačních pomůcek zvládat ne zcela bezbariérový přístup, 
na tomto podlaží jsou ubytovány ženy, jedná se o pět pokojů. Čtvrté podlaží není 
bezbariérové proto je vhodné pro klienty, kteří jsou zcela mobilní, jedná se o tři pokoje pro 
muže. 
 
Průběh služby se řídí požadavky klienta. Strava je podávána v jídelnách v případě přání nebo 
potřeby ( např. onemocnění) i v ubytovacích prostorách. Dle potřeby, nejméně však jednou 
týdně vyměňujeme ložní prádlo, zajištěn je úklid, praní, žehlení a případné opravy osobního 
prádla.Společenská místnost a další prostory jsou vybaveny televizními a radiovými přijímači, 
k dispozici je knihovna, společenská místnost, nápojový automat, počítač a mincovní 
telefonní automat. Na ošetřovatelském oddělení je k dispozici mobilní telefon. Dle potřeby a 
zájmu mohou klienti využívat prostory ergoterapeutické dílny. V případě zájmu můžeme 
klienta zaměstnat drobnými pomocnými pracemi v domově nebo zámeckém parku na základě 
dohody o pracovní činnosti. Klienti mají volný pohyb uvnitř i vně domova a jsou dle zájmu 
v kontaktu s obyvateli obce a její infrastrukturou. V případě vzdálení klienta přes noc 
požadujeme, aby byl informován personál. Rovněž návštěvní doba není nijak omezena. 
Domov organizuje nejen kulturní akce přímo v domově, ale také výlety za kulturou a 
poznáním dle přání klienta. Zástupce výboru obyvatel se podílí na organizaci  kulturních akcí, 
zájmových aktivit  a rovněž na sestavování jídelního lístku. Dvakrát týdně ordinuje v domově 
všeobecný lékař, dvakrát týdně probíhá rehabilitace, která je zajištěna kvalifikovanými 
rehabilitačními pracovníky. Jednou za čtrnáct dnů, nebo dle potřeby, je zajištěn kožní lékař a 
psychiatr. Nepřetržitou zdravotní a ošetřovatelskou péči zajišťuje střední zdravotnický 
personál a ošetřovatelské oddělení. V případě potřeby je přivolána RZP z Mělníka. Při úmrtí 
klienta v domově zajišťujeme zákonnou péči o tělo, pokud klient nemá příbuzné, kteří by se 
postarali o zemřelého, zajišťuje sociální pracovnice pohřeb. 
 
Materiální a technické zabezpečení služby. 
 
Zařízení je umístěno v pozdně barokním zámku a přilehlou ubytovnou zaměstnanců, 
administrativou, prádelnou a rozsáhlým zámeckým parkem v obci Vidim, která je vzdálena 15 
km od Mělníka. Vlastníkem uvedených nemovitostí je Krajský úřad Středočeského kraje. 
Zastavěná plocha nemovitostí, v nichž se služba provádí, činí 1300m2, z toho objekt zámku 
1000m2. V objektu zámku je činnost vykonávána ve 4 podlažích. K dispozici jsou dvou, tří, 
čtyř, pěti a šestilůžkové pokoje, kuchyň, prádelna, údržbářská dílna, administrativa a 
ubytovna pro zaměstnance. Kapacita pro ubytování seniorů činí 70 osob. Vytápění zajišťuje 
plynová kotelna na propan-butan s vlastními zásobníky plynu. Do prvního, druhého a třetího 
podlaží je přístup zajištěn pomocí výtahu. V prvním podlaží se nacházejí provozní prostory 
(kuchyň, šatny personálu, plynová kotelna, místnost pro zájmovou činnost a sociální úsek). Je 
zde také jídelna pro klienty tří pokojů, kteří vyžadují převážně ošetřovatelskou péči. Na 
druhém podlaží je k dispozici zvedací a transportní zařízení, které se využívá především na 
ošetřovatelských pokojích. Dále se zde nachází jídelna pro imobilní klienty, velká jídelna, 
společenská místnost a ordinace sester a lékaře. Ve třetím a čtvrtém podlaží se nacházejí 
pokoje a sociální zařízení. Pokoje klientů nemají vlastní sociální zařízení. Ta jsou společná 
pro několik pokojů v jednotlivých podlažích. 
DS Vidim má k dispozici vlastní čističku odpadních vod, likvidace nebezpečných odpadů je 
v souladu se zákonem, je zajištěno třídění komunálního odpadu. 
Kapacita kuchyně a prádelny zajišťuje veškeré potřeby domova. 
 
Vidim, 29.1.2008 
 
 
 
 
 
 
 
 
 
 
PhDr. Milan Hrubeš 
 
 
 
 
 
 
 
 
ředitel DS Vidim 
