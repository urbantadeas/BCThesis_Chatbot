 
 
Strana 1 (celkem 3) 
DOMOV SENIORŮ NOVÉ STRAŠECÍ 
poskytovatel sociálních služeb 
Křivoklátská 417, 271 01 Nové Strašecí 
www.domov-senioru.cz
 
 
POPIS  REALIZACE  POSKYTOVÁNÍ  SOCIÁLNÍ  SLUŽBY 
 
 
 Informace o nabízené sociální službě může zájemce získat na: 
• webových stránkách organizace   www.domov-senioru.cz 
• Zlaté stránky Mediatel (uveden název,adresa,druh služby.kontakt) 
• informací u sociálních pracovníků sociálních a zdravotnických institucí 
• informací přímo v zařízení u sociálních pracovnic nebo ředitelky domova 
• z informativních letáků  Domova seniorů, které jsou k dispozici ve vestibulu 
domova, na městských nebo obecních úřadech v okolí, u sociálních pracovníků 
zdravotnických zařízení 
• telefonických kontaktů  
• Informace o dění v domově jsou pravidelně uváděny v regionálních listech  
                        - Novostrašecký měsíčník, Stochovské noviny, Slánské listy 
 
 Žádost o přijetí do Domova seniorů Nové Strašecí je k dispozici na webových 
stránkách domova,  v zařízení poskytující zdravotní péči (praktický lékař, LDN),  
sociálním odboru  MU, přímo v Domově seniorů Nové Strašecí u sociální pracovnice 
nebo ředitelky domova. 
Žádost má 2.části  - 
1.část je k dispozici na webových stránkách a zjišťuje představy  a přání zájemce o 
ubytování, stravu, péči o prádlo, úklidu, aktivitách a činnostech ,které služba nabízí. 
Zájemce má možnost rozpoznat a určit si, zda tuto službu potřebuje. 
2 .část žádosti je zájemci dána až po rozhodnutí se pro danou  službu a obsahuje    
anamnestické údaje zdravotní, sociální, rodinné a další citlivé údaje. 
        
 Před rozhodnutím se je zájemci  nabídnuta ukázka zařízení, zájemce je seznámen 
s prostorami domova, bydlením,  možnostmi, jak v  podmínkách domova přizpůsobit 
svůj život tomu dosavadnímu. Je seznámen s  aktivitami a činnostmi zařízení. Zájemce 
je informován o možnosti vybavit  si pokoj  vlastním nábytkem, květinami, obrazy. 
Je možné využít tzv. frakcionovaného nástupu – tzn. pobyt na zkoušku, tak zájemce 
pozná, zda mu bydlení bude vyhovovat. 
 
  Žádost zájemce je přijata na základě odpovídající cílové skupiny (tzn. seniorského 
věku, minimálně však 60 let) a schopnosti zařízení požadovanou sociální službu 
poskytnout. V případě, že zájemce nesplňuje cílovou skupinu  – je žádost zamítnuta – 
ústně i písemně, zamítnutí je odůvodněno a vše odesláno poštou. 
 
 V případě zamítnutí žádosti je poskytnuta rada týkající se dalšího možného 
sociálního řešení zájemce. Zamítnutá žádost je evidována, součástí je odůvodnění 
zamítnutí a další doporučení sociální služby. 
 
 V případě přijetí žádosti o službu je tato žádost zaevidována do pořadníku čekatelů 
na službu. Současně se získává informace o individuálních přáních klienta, které lze 
realizovat (přání 1 -  2 lůžkového pokoje, vlastního nábytku do 1 lůžkového pokoje, 
květin, poliček, informace o způsobu stravování, event.dietě, a informace o navyklém 
denním režimu) 
 
 
Strana 2 (celkem 3) 
DOMOV SENIORŮ NOVÉ STRAŠECÍ 
poskytovatel sociálních služeb 
Křivoklátská 417, 271 01 Nové Strašecí 
www.domov-senioru.cz
 
 
V případě, že zájemce není schopen osobní návštěvy v Domově, je kontaktován 
osobní návštěvou sociální pracovnice v domácím prostředí nebo nemocnici 
k budoucímu zajištění jeho individuálních potřeb. 
 
 Zaevidované žádosti jsou posuzovány komisí, která je složena ze 3 členů zařízení – 
ředitelky, sociální pracovnice a vedoucí přímé péče. Komise žádosti posuzuje 
bodovým hodnocením podle  kritérií pro akutnost podaných žádostí. 
 
 Při osobní neúčasti zájemce a jeho zastupování jinou osobou je nutná „plná moc“( 
která nemusí být notářsky ověřená) jednajícího. 
 
 Výzva k nástupu do zařízení je prováděna formou výzvy telefonní nebo písemné, je 
domluven  den, přibližná hodina nástupu, prostory, kam má uživatel přijít.  
 
 Při nástupu do zařízení  je přijímací proces prováděn v místnosti sociální pracovnice, 
v klidném , příjemném prostředí. 
 
 Součástí přijímacího procesu je získání osobních dat  uživatele (odpovídající 
platným, obecně závazným normám ochrany dat a osobních údajů  - uživatel podepíše 
souhlas s užívání dat, jenž se přikládá k osobní dokumentaci), údaje rodinné, dřívější 
pracovní a sociální, které jsou základem pro další plánování poskytované sociální 
služby. 
 
 Uživatel je seznámen s obsahem smlouvy o poskytované službě, výší úhrad za 
bydlení, stravu, úklid a praní prádla, je informován o platbě  příspěvku na péči 
(příspěvek náleží zařízení), o navrácení částek v případě jeho nepřítomnosti 
v Domově, o domácím řádu z něhož vyplývají určitá práva a povinnosti,  
fakultativních (službách navíc) službách, o službách poskytovaných zdarma a o 
specifických vlastnostech zařízení (viz.fotogalerie na webových stránkách). Je 
seznámen s prostředím, kde bude žít, představen okolí, zaměstnancům i obyvatelům. 
 
 Klíčový pracovník – každý uživatel domova má svého tzv.klíčového pracovníka, což 
je v překladu – osobní pracovník. Tento pracovník může být uživateli podporou při 
překonávání počátečních obtíží zvykání si, poradcem, obhájcem jeho práv, je 
důležitou podporou při plánování průběhu v poskytování dalších služeb. Klíčového 
pracovníka si senior vybírá podle vlastních sympatií. Tito pracovníci jsou odborně 
proškoleni i pro komunikaci s uživateli s demencí, poruchami zraku a sluchu či 
mobilitou. 
 
 V sociální  práci s klientem převažuje metoda osobního, individuálního přístupu se 
snahou o poznání a zjištění individuálních přání a  potřeb - osobních cílů, nedirektivní, 
přímé jednání se zřetelem na ochranu jeho práv. Pozornost je věnována individuálním 
zvláštnostem uživatele – problémové povahové rysy, onemocnění omezující pohyb, 
kuřáctví atd.)  
 
 Zapojení uživatelů do služby : uživatelé mají aktuální informace (ke kterým mohou 
osobě vznést dotaz či připomínku ) o dění v Domově na nástěnkách, je ustanoven  
 
 
 
Strana 3 (celkem 3) 
DOMOV SENIORŮ NOVÉ STRAŠECÍ 
poskytovatel sociálních služeb 
Křivoklátská 417, 271 01 Nové Strašecí 
www.domov-senioru.cz
 
 
 
 „Výbor obyvatel“, který se podílí na přípravě jídelního lístku a  domovních akcí, 1x 
měsíčně se uskutečňuje setkání  managementu zařízení a obyvatel domova.  
 Uživatelům, kteří se nemohou z různých příčin zúčastnit těchto setkání je k dispozici 
měsíčník „Novinky z našeho domova“ se všemi informacemi. 
 
 Způsob vyřizování podnětů ke stížnostem a stížností uživatelů je upraven vnitřními 
pravidly pro vyřizování stížností. K podání stížnosti je oprávněn kdokoli, je 
respektován jakýkoli způsob podání – ústní, písemný, anonymní schránkou apod. 
Z pravidel je zřejmé ,kdo je oprávněn ke stížnosti vyjadřovat stanoviska, prošetřovat 
stížnost, jak se rozhoduje o přijatém opatření, jakou formou a do kdy se vyrozumívá 
stěžovatel včetně  informace o případném odvolání se. K dispozici je anonymní 
schránka v hlavní chodbě domova a letáček s uvedením kontaktů na další instituce 
chránící práva seniorů. 
 
 Ukončení poskytování služby je vázáno na druh ukončení – odchod do domácího 
prostředí, překlad do jiného zařízení nebo  úmrtí uživatele. Každá tato událost má své 
specifické postupy, které jsou součástí standardů kvality poskytované služby. 
 
 Materiální a technické zabezpečení odpovídá kapacitě a charakteru poskytované 
sociální služby. Zařízení je bezbariérové se zabydlenými společnými prostorami. 
Soukromí zajišťují 1 – 2 lůžkové pokoje (9 jednolůžkových a 31 dvoulůžkových 
pokojů)s vlastním  sociálním zařízením (vždy pro 2 pokoje).Pokoje jsou 
v jednopatrové budově, propojené s provozní budovou (kuchyně, kanceláře,prádelna).  
Budovy poskytujících světelnou i tepelnou pohodu.Vytápění je vlastní – plynovou 
kotelnou. Součástí zařízení jsou nově vybavené koupelny se sprchovými kouty, 
společenské místnosti místnost pro kondiční  rehabilitaci, masáže, pedikúru a také pro 
aktivizační činnosti. Uživatelé mají k dispozici 2 plně vybavené kuchyňky pro vlastní 
přípravu jídla včetně chladniček. Prostory zařízení jsou čisté, upravené bez 
biologických či chemických zápachů. Vnitřní prostory odpovídají hygienickým a 
protipožárním předpisům. K dispozici uživatelům je automobil. V okolí Domova je 
rozlehlá zahrada poskytující možnost zahradničení. 
 
 
Mgr.Miluše Jůnová                                                                     aktualizace 13.ledna 2010 
ředitelka Domova seniorů Nové Strašecí 
 
 
