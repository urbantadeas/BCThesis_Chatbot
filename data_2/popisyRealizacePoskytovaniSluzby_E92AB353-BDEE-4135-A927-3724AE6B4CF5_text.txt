 
1 
Charita Prachatice-Vimperk 
 
Dům klidného stáří Pravětín  
/domov pro seniory dle § 49 zákona č. 108/2006 Sb. o sociálních službách/ 
 
 
Popis realizace služby 
 
Posláním Domu klidného stáří Pravětín je poskytovat ubytování, péči a podporu seniorům, 
kteří se nemohou sami o sebe postarat z důvodu nemoci či zdravotního postižení a umožnit 
jim prožít aktivní a důstojné stáří v zařízení rodinného typu. Přizpůsobujeme poskytování 
služeb individuálním potřebám a přáním uživatele, podporujeme zachování jeho dosavadního 
způsobu života a rozvíjení sociálních kontaktů.   
 
Cíle služby:  
▪ Uživatel má pocit bezpečí, má zajištěné základní životní potřeby. 
▪ Uživatel se svobodně rozhoduje o svém způsobu života v zařízení, má potřebné sociální 
kontakty aktivně tráví volný čas dle svých možností a zájmů. 
 
Zásady poskytované služby: 
▪ vlídnost 
▪ empatie 
▪ ochota 
▪ slušnost 
 
Cílová skupina: 
▪ osoby od 60 let, které mají sníženou soběstačnost z důvodu věku a které potřebují 
pravidelnou pomoc při úkonech péče o vlastní osobu převážnou část dne  
 
Zařízení si vyhrazuje právo nevyhovět žádosti zájemce z těchto zákonných důvodů: 
 
a) 
nedostatečná kapacita, všechna lůžka jsou obsazena  
dle § 91 odst. 3 písm. b) zákona 108/2006 Sb., o sociálních službách  
(žádost je zařazena do evidence čekatelů) 
b) 
zdravotní stav osoby žadatele vyžaduje poskytnutí ústavní péče ve zdravotnickém 
zařízení  
dle § 91 odst. 3 písm. c) zákona 108/2006 Sb., o sociálních službách  
dle § 36 písm. a) vyhlášky č. 505/2006 Sb. 
c) 
osoba žadatele není schopna pobytu v zařízení sociálních služeb z důvodu akutní 
infekční nemoci  
dle § 91 odst. 3, písm. c) zákona 108/2006 Sb., o sociálních službách 
dle § 36 písm. b) vyhlášky č. 505/2006 Sb. 
d) 
chování osoby by z důvodu duševní poruchy závažným způsobem narušovalo 
kolektivní soužití  
dle § 91 odst. 3, písm. c) zákona 108/2006 Sb., o sociálních službách 
dle § 36 písm. c) vyhlášky č. 505/2006 Sb. 
e) 
poskytovatel neposkytuje sociální službu, o kterou osoba žádá, a to i s ohledem na 
vymezení okruhu osob v registru poskytovatelů sociálních služeb 
dle § 91 odst. 3 písm. a) zákona 108/2006 Sb., o sociálních službách 
 
2 
f) 
osoba žadatele nemá sníženou soběstačnost, situace žadatele nevyžaduje 
pravidelnou pomoc jiné fyzické osoby 
dle § 49 odst. 1 zákona 108/2006 Sb., o sociálních službách 
g) 
osobě, která žádá o poskytnutí sociální služby, poskytovatel vypověděl v době 
kratší než 6 měsíců před touto žádostí smlouvu o poskytnutí téže sociální služby 
z důvodu porušování povinností vyplývajících ze smlouvy 
dle § 91 odst. 3, písm. d) zákona 108/2006 Sb., o sociálních službách 
 
Kapacita: 36 lůžek 
 
Místo poskytování služby: 
 
Domov se nachází na konci šumavské obce Pravětín (4 km od centra města Vimperk). 
Zařízení má 2 budovy. Vlastníkem objektu je poskytovatel.  
 
Provozní doba: 
 
Služba je poskytována nepřetržitě 24 hodin denně, ve všedních dnech i o víkendech, včetně 
svátků. 
 
Charakteristika domova: 
 
Předností domova je kapacita 36 lůžek, umístění domova na klidném místě s krásnou 
šumavskou přírodou v okolí. Zařízení má vlastní kuchyni a prádelnu. V objektu jsou 2 jídelny, 
kaple, venkovní terasa s pergolou. 
  
Jednání se zájemcem o službu: 
 
Se zájemcem o službu probíhá jednání, při kterém dochází ke vzájemnému předávání a 
zprostředkovávání informací, zájemce o službu je podrobně seznámen se všemi podmínkami 
poskytované služby, s nabídkou služeb, s výší úhrad za služby, zájemci je nabídnuta prohlídka 
zařízení. Jednáním je pověřen sociální pracovník, který nabídne zájemci písemnou žádost o 
umístění do domova.  
 
Podmínky přijetí: 
 
Zájemce o službu je přijímán na základě podané písemné žádosti. Poskytovatel žádost 
vyhodnotí dle vnitřních pravidel. Organizace má zpracována pravidla pro odmítnutí služby. 
Pokud je důvodem pro odmítnutí služby nedostatečná kapacita, je žadateli nabídnuta možnost 
zařazení žádosti do evidence zájemců o službu s tím, že bude vyrozuměn, jakmile se uvolní 
kapacita, nebo je zájemci nabídnuta podpora při vyhledávání jiného vhodného zařízení. 
 
O vyhovění žádosti rozhoduje tříčlenná rada. V případě vyhovění žádosti příslušný pracovník 
zařízení dohodne se zájemcem o službu, jaké osobní cíle bude služba naplňovat, jaká bude 
konkrétní forma, průběh, podmínky a rozsah poskytovaných služeb a s uživatelem je sepsána 
písemná smlouva, která stanoví všechny důležité aspekty poskytování služby. Smlouvu 
podepisuje uživatel (opatrovník) a statutární zástupce organizace nebo jím pověřená osoba na 
základě udělené plné moci. 
 
 
 
3 
Ubytování: 
 
Ubytování je poskytováno v jednolůžkových a dvoulůžkových pokojích. Ve všech pokojích 
jsou elektricky polohovatelná lůžka a signalizační zařízení pro případ přivolání pomoci. 
Pokoje jsou vybavené základním nábytkem (lůžko, stůl, židle, křeslo, skříň, prádelník, noční 
stolek), uživatel si dle svých představ může pokoj dovybavit vlastními předměty, televizí, 
rádiem. Součástí poskytované služby je topení, praní, žehlení prádla, drobné opravy prádla a 
úklid.  
 
Stravování: 
 
Zařízení poskytuje celodenní stravování (5 x denně), jídlo se připravuje ve vlastní kuchyni, 
vzhledem k počtu uživatelů je možné zohledňovat v jídelníčku individuální potřeby uživatelů. 
Připravována je i dietní strava. 
 
Služby péče: 
 
Základní činnosti: 
 
a) ubytování  
 
b) stravování 
 
c) pomoc při zvládání běžných úkonů péče o vlastní osobu 
 
1. pomoc při oblékání a svlékání včetně speciálních pomůcek 
2. pomoc při přesunu na lůžko nebo vozík 
3. pomoc při vstávání z lůžka, uléhání, změně poloh 
4. pomoc při podávání jídla a pití 
5. pomoc při prostorové orientaci, samostatném pohybu ve vnitřním i vnějším prostoru 
 
d) pomoc při osobní hygieně nebo poskytnutí podmínek pro osobní hygienu 
 
1. pomoc při úkonech osobní hygieny 
2. pomoc při základní péči o vlasy a nehty 
3. pomoc při využití WC 
 
e) zprostředkování kontaktu se společenským prostředím 
 
1. podpora a pomoc při využívání běžně dostupných služeb a informačních zdrojů 
(včetně nákupu za účelem zajištění základních potřeb) 
2. pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob 
 
f) sociálně terapeutické činnosti: socioterapeutické činnosti, jejichž poskytování vede 
k rozvoji nebo udržení osobních a sociálních schopností a dovedností podporujících 
sociální začleňování osob  
 
 
 
 
4 
g) aktivizační činnosti 
 
1. volnočasové a zájmové aktivity 
2. pomoc při obnovení nebo upevnění kontaktu s přirozeným sociálním prostředím 
3. nácvik a upevňování motorických, psychických a sociálních schopností a dovedností 
 
h) pomoc při uplatňování práv, oprávněných zájmů a při obstarávání osobních 
záležitostí: pomoc při komunikaci vedoucí k uplatňování práv a oprávněných 
zájmů 
 
Péči zajišťují pracovníci přímé obslužné péče a zdravotní sestry. 
 
Podporujeme kontakty uživatele s rodinou, návštěvy mohou docházet do domova v jakoukoli 
dobu bez jakéhokoli omezení. 
 
Služba je s každým uživatelem pravidelně plánována. 
 
Zdravotní a ošetřovatelská péče: 
 
Poskytovatel zajišťuje zdravotní péči uživatelům prostřednictvím vlastních zaměstnanců 
(zdravotních sester), dále prostřednictvím smluvního praktického lékaře nebo praktického 
lékaře dle práva vlastní volby pacienta, dále prostřednictvím odborných zdravotnických 
pracovišť dle indikace praktického lékaře.  
 
Při přijetí do zařízení je praktickým lékařem provedena vstupní prohlídka, zdravotní stav je 
zapsán do zdravotnické dokumentace, která je pravidelně vedena a doplňována po celou dobu 
poskytování služby. Smluvní lékař navštěvuje pravidelně zařízení a kdykoli v případě 
zhoršení zdravotního stavu některého z uživatelů služby.  
 
Dle indikace lékaře vrchní sestra či zdravotní sestra objedná uživatele služby na odborná 
vyšetření, zajistí objednání převozu sanitkou. Zařízení zajišťuje dle potřeby doprovod 
uživatele na vyšetření (hrazen z příspěvku na péči). 
 
Dovoz léků zajišťuje poskytovatel zdarma, uživatel si hradí doplatky za léky z vlastních 
prostředků.  
 
Podávání a vyřizování stížností 
 
Podávání a vyřizování stížností se řídí vnitřní směrnicí, se kterou jsou seznámeni všichni 
uživatelé služby. Směrnice je k dispozici u vchodu do zařízení.  
 
Ceník služeb 
 
 
Služba 
za 1 den 
/v Kč 
za 28 dní 
/v Kč 
za 29 dní 
/v Kč 
za 30 dní  
/v Kč 
za 31 dní 
/v Kč 
Ubytování 
305 
8 540 
8 845 
9 150 
9 455 
Stravování 
255 
7 140 
7 395 
7 650 
7 905 
Celkem 
560,- 
15 680,- 
16 240,- 
16 800,- 
17 360,- 
 
5 
 
sociální péče 
hrazena z příspěvku na péči 
zdravotní péče 
hrazena ze zdravotního pojištění 
 
 
Informace o poskytovaných službách 
 
Informace o poskytovaných službách jsou veřejně dostupné zájemcům o službu na 
internetových stránkách a na letácích.  
 
Kontakty: 
 
adresa: 
 
 
Pravětín 23, 385 01 Vimperk 
vedoucí služby:    
 
605 354 151, vedouci.DKS@ptv.charita.cz 
vrchní sestra:   
 
731 402 994, vrchni.DKS@ptv.charita.cz 
sociální pracovnice:   
733 220 649, socialni.DKS@ptv.charita.cz 
www:  
 
 
ptv.charita.cz 
 
 
