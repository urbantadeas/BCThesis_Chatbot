Provozní řád 
Středisko Benátky nad Jizerou 
 
I. 
Základní identifikační údaje 
 
Název zařízení: Domov U Anežky, poskytovatel sociálních služeb 
Adresa zařízení: nám. 17. listopadu 703, 294 71 Benátky nad Jizerou 
Telefonní číslo: +420 326 373 021 
Fax číslo: +420 326 373 025 
e-mail: reditel@domovuanezky.cz 
Ředitel zařízení: Ing. Ludmila Bulířová 
 
 
II. 
Obecné údaje 
 
Charakteristika a zaměření zařízení 
 
Posláním Domova U Anežky je zajistit seniorům, kteří nemohou pro svou 
sníženou soběstačnost žít ve svém prostředí a potřebují podporu a pomoc 
druhé osoby, kterou nelze zvládnout pomocí rodiny seniora ani jinými 
sociálními službami, důstojné stáří v bezpečí a s pocitem jistoty. 
Chceme poskytnout seniorům takovou míru podpory a péče, která umožní 
zachování dosavadních vztahů s rodinou, okolím a jejich co nejdelší 
soběstačnost. Usilujeme o vytvoření prostředí, ve kterém bude život podobný 
životu doma. 
Poskytujeme ubytování, stravu, praní prádla, ošetřovatelskou a zdravotní péči  
a podporujeme využití volného času klientů, sociálně terapeutickou činnost a to 
vše s individuálním přístupem a možností volby klientů a pomoc při uplatňování 
práv, oprávněných zájmů a při obstarávání osobních záležitostí. 
 
Naším cílem je podpořit klienty, aby zůstali co nejdéle soběstační a vytvářet jim 
příležitosti, aby mohli uplatňovat svou svobodnou vůli a jednat na základě 
vlastního rozhodnutí. 
Kapacita zařízení  ve středisku Benátky nad Jizerou je 65 lůžek v následujícím 
rozložení: 
 Jednolůžkových 
19, 
 Dvoulůžkových 
23. 
 
Vybavení pokojů: 
 
Pokoje jsou vybaveny: odpovídajícím počtem lůžek a nočních stolků  
s nastavitelnými jídelními stolky pro imobilní klienty, skříňky na prádlo, skříně  
na šatstvo, chladnička, křesla, židle a stůl, centrální či mobilní signalizace, 
přípojky  
na TV anténu, plochý televizor, radiomagnetofon, WC a sprchový kout na 
většině pokojů, madla, signalizace. Většina pokojů má svůj balkon (přístup 
balkonovými dveřmi). 
Stěny jsou opatřeny vápennou omítkou a vymalovány. 
Sociální zařízení na pokojích je obloženo kachličkami, které lze umývat  
a dezinfikovat. 
Podlahy jsou v případě pokojů opatřeny linoleem, které lze omývat a 
dezinfikovat podle potřeby. 
 
Ostatní provozní místnosti: 
 
 1 místnost vyčleněná jako kuřárna pro obyvatele, 
 Aktivizační místnost – keramická dílna, 
 aktivizační místnost – ruční práce, WC, 
 Kavárna, 
 2x kuchyňka klientů, 
 Koupelny pro obyvatele – 5x, 
 Denní místnost pro zaměstnance, 
 Sprchy pro zaměstnance – 5, šatny pro zaměstnance – 6, WC pro 
zaměstnance – 8, 
 Kanceláře – 6 místností, 
 Kuchyň, jídelna a sklady potravin, 
 Prádelna a žehlírna prádla, 
 Denní místnost pro pradleny, 
 Sklady prádla, pomůcek a všeobecného materiálu − 14, 
 Denní místnost pro úsek úklidu, 
 Archivy – 3x (zdravotní, ekonomický a sociální), 
 Pokoj pro hosty, 
 Knihovna pro klienty včetně PC koutku, 
 Salonek pro klienty (obsahuje druhou kuchyňku pro klienty a kadeřnický 
kout), 
 Zahradní sklady − 6, 
 dílna, 
 2 garáže, 
 márnice. 
 
Vybavení ostatních prostor 
 
Podzemní podlaží 
Sklad drogerie, garáže, dílna, prádelna, žehlírna, šatny personálu, márnice. 
 
Přízemí 
Kavárna, aktivizační místnost, keramická dílna, WC, sklad pro kavárnu, server, 
sklady prádla, sklady potravin, kancelář ředitele, hlavní účetní a asistentka 
ředitele. 
 
První nadzemní podlaží 
Kancelář vedoucí sociálně-zdravotního úseku, sesterna, 3x koupelna, šatna, 
pokoje klientů, kancelář sociálního pracovníka, kuchyňka klientů, archivy, 
sklady, úklidová místnost, kuchyně, sklady kuchyně a jídelna, kancelář vedoucí 
strav. úseku. 
 
Druhé nadzemní podlaží 
Denní místnost personálu, 2x koupelna, pokoje klientů, sklady, úklidová 
místnost, kuchyňka klientů, knihovna, salonek, kuřárna pro klienty. 
 
Vybavení sesterny 
Stůl pro administrativu, židle, křeslo, prostory na přípravu léků a injekcí, sběr 
biologického odpadu (uzavřené kontejnery), dřez, centrální signalizace, lednice  
na masti a injekce. 
Povrchy omyvatelné, podlaha linoleum. 
 
Stravovací provoz – dlaždice, podlahy protiskluzová dlažba.  
Jídelna - na podlaze dlažba, které lze omývat a dle potřeby dezinfikovat. 
Chodby jsou opatřeny dlažbou. 
 
Izolační pokoj 
Vzhledem k typu zařízení izolační pokoj nemáme, klienty v případě nutnosti 
umístění na izolaci umísťujeme do zdravotnického zařízení. 
 
Počet pracovníků sociálně-zdravotního úseku 
vedoucí sociálně-zdravotního úseku: 1, 
všeobecná sestra – rehabilitační pracovník: 1 (úvazek 1,0), 
všeobecná zdravotní sestra: 5, 
pracovníci v sociálních službách: 16. 
 
Hygienické vybavení pro klienty 
 
5x koupelna společná, 40 sprch, 42 WC, 
2 hydraulické vany, 1x vana Arjo – vchod bokem, 1 vana pevná, 1 zvedák Tranzit 
(sedačka), 1 zvedák Maxi Twin, 1 sprchovací lůžko, 1 zvedák Ikarus (lehátko), 1 
koupací vozík Carendo. 
 
Hygienické zázemí pro personál 
 
Personál má šatny v podzemním podlaží, civilní a pracovní oděvy jsou uloženy 
odděleně. Personál má k dispozici 4 sprchy pro zaměstnance, 6 šaten  
pro zaměstnance, odpočinkovou místnost pro zaměstnance – 3x, 8 WC  
pro zaměstnance. 
 
Druhy činností 
 
 ošetřovatelská a zdravotní péče, 
 sociální péče, 
 ubytování, 
 stravování, 
 sociální poradenství, 
 rehabilitace, 
 úklid, 
 praní prádla. 
 
Ošetřovatelská a zdravotní péče 
 
Ošetřovatelská a zdravotní péče je poskytována klientům podle jejich potřeb 
v závislosti na jejich zdravotním stavu. 
Ošetřovatelská a zdravotní péče se poskytuje na pokojích klientů, nebo  
ve společných prostorách k tomu určených (společné koupelny, jídelna klientů). 
Ošetřovatelská péče je poskytována zdravotními sestrami a pracovníky 
sociálních služeb v nepřetržitém provozu a zahrnuje: 
- pomoc při péči o vlastní osobu (oblékání, hygiena), 
- pomoc při jídle, 
- podpora a pomoc při nácviku soběstačnosti, 
- podávání léků, 
- jednoduché zdravotní úkony (aplikace injekcí, převazy atd.). 
 
Lékařská péče je (v případě zájmu klienta) zajištěna smluvně s praktickým 
lékařem, který dochází do domova. Dle potřeby dochází do zařízení i odborní 
lékaři (psychiatr, fyzioterapeut apod.), nebo jsou klienti objednáváni na 
vyšetření na odborná lékařská pracoviště. 
 
 
