Popis realizace poskytování sociální služby 
 
Na Výminku s.r.o. 
Sídlo:  
Pavlovova 2626/33, 700 30 Ostrava-Zábřeh 
IČ:  
 
28602684 
 
Provozovna:  Syllabova 2953/19D, 703 00 Ostrava-Vítkovice 
 
Tel.:  725 409 744, 725 409 700 
e-mail: lukasovalucie@volny.cz, sonagebauerova@seznam.cz 
 
 
 
1. Cílová skupina 
Naši cílovou skupinu tvoří senioři od 65 let, kteří vzhledem ke své snížené soběstačnosti 
nemohou setrvávat ve svém přirozeném prostředí a jejich dlouhodobě nepříznivá situace 
vyžaduje pomoc nebo dohled jiné fyzické osoby. 
 
 
Služba nebude poskytnuta, jestliže: 
a) poskytovatel neposkytuje sociální službu, o kterou osoba žádá; 
b) poskytovatel nemá dostatečnou kapacitu k poskytnutí sociální služby, o kterou osoba 
žádá; 
c) zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby – a to dle prováděcí vyhlášky je: 
 pokud zdravotní stav osoby vyžaduje poskytnutí ústavní péče ve 
zdravotnickém zařízení, 
 pokud osoba není schopna pobytu v zařízení sociálních služeb z důvodu akutní 
infekční nemoci,  
 chování osoby by z důvodu duševní poruchy závažným způsobem narušovalo 
kolektivní soužití, to neplatí, jde–li o poskytnutí pobytové sociální služby 
v domově se zvláštním režimem; 
d) osobě, která žádá o poskytnutí sociální služby, poskytovatel vypověděl v době kratší 
než 6 měsíců před touto žádostí smlouvu o poskytnutí téže sociální služby z důvodu 
porušování povinností vyplývajících ze smlouvy. 
 
2. Poslání služby 
Posláním domova pro seniory je poskytování pobytové služby 35. seniorům se sníženou 
soběstačností, kteří z důvodu svého zdravotního stavu nebo vysokého věku již nemohou žít ve 
svém přirozeném sociálním prostředí a jejich situace vyžaduje pravidelnou pomoc jiné osoby. 
Svým působením usiluje o zajištění jejich plnohodnotného života, poskytuje nutnou pomoc a 
podporu a snaží se o zvyšování, případně o udržení stávající soběstačnosti.  
 
Cíle služby 
 
Vytváření podmínek pro důstojný život uživatelů. 
 
Poskytování kvalitní péče dle individuálních potřeb uživatelů.  
 
Podpora aktivity uživatelů a rozvoje jejich samostatnosti. 
 
Podpora k zachování kontaktů s rodinami a společenským prostředím. 
3. Nabízené činnosti a úkony 
Poskytujeme ubytování, stravování, úkony péče a případné fakultativní služby. Ubytování je 
poskytováno na dvoulůžkových a jednolůžkových pokojích, je v něm zahrnuta teplá a studená 
voda, topení, elektrický proud, úklid, praní a žehlení prádla. Výše úhrady za dvoulůžkový 
pokoj činí 190,- Kč/den, za jednolůžkový pokoj 200,-Kč/den.  
 
Poskytujeme racionální stravu a diabetickou dietu. Ostatní diety dle domluvy. Stravování je 
poskytováno v rozsahu čtyř jídel, pro diabetiky pěti až šesti jídel. Jednotná úhrada za stravu je 
150,- Kč/den. 
 
Úkony péče jsou hrazeny prostřednictvím příspěvku na péči. Zahrnují pomoc při péči o 
vlastní osobu, pomoc s osobní hygienou, přípravou a podáním stravy, pomoc při překonání 
překážek, spojených se zhoršenou mobilitou, pomoc při obstarávání osobních záležitostí a 
ochranu oprávněných zájmů, zprostředkování kontaktu se společenským prostředím a 
aktivizační činnosti.  
 
4. Fakultativní služby 
Nad rámec základních činností poskytovatel dále zabezpečuje tyto fakultativní činnosti: 
 nákupy;  
 zprostředkování telefonních hovorů;  
 obstarávání osobních záležitostí na poště či úřadech.  
Za jejich poskytování poskytovatel vybere úhradu dle platného ceníku fakultativních služeb, 
uvedeného ve Vnitřním řádu. 
 
5. Jednání se zájemcem o službu 
Jednání se zájemci probíhá v kanceláři sociální pracovnice (popř. jednatelek), v klidném 
prostředí a soukromí. Zájemce může přizvat k jednání také své příbuzné, společně si 
prohlédnout prostředí našeho zařízení a nahlédnout do pokoje. Zakládáme si na individuálním 
přístupu, jednáme uctivě a komunikujeme s přihlédnutím k věku a schopnostem zájemce. 
 
Sociální pracovnice při prvním kontaktu předává zájemcům Žádost, Zdravotní dotazník a 
Informace pro zájemce. Ústně informuje o cílové skupině (osoby starší 65 let se sníženou 
soběstačností), o výši úhrad, lékaři a průběhu přijímacího řízení. Stručně seznámí také 
s fungováním zařízení.  
V době, kdy je zájemce informován o základních podmínkách a poskytovatel o tom, zda je 
žadatel vhodný pro přijetí - nadchází fáze konkrétního vyjednávání. Zájemce o službu udává - 
co si od služby slibuje, jaký je jeho cíl a požadavky, poskytovatel s ním projednává, zda je 
možné jeho záměr splnit. Zároveň informujeme o individuálním plánování - o možnosti 
realizovat svá přání a cíle prostřednictvím Individuálního plánu, který po nástupu společně s 
uživatelem sepíše sociální pracovnice a bude mu přiřazen klíčový pracovník. Nebude-li 
uživatel se svým klíčovým pracovníkem spokojen, může ho měnit - na základě sdělení 
sociální pracovnici. 
 
Vyjednávání může skončit odstoupením jedné ze stran, nebo uzavřením smlouvy o 
poskytování sociální služby. 
 
Základní informace o zařízení jsou uvedeny na webových stránkách domova 
www.navyminku.cz, chtějí-li zájemci o službu vědět více, mohou se na nás obracet e-mailem, 
poštou, telefonicky nebo osobně. Zájemcům jsou poskytnuty „Informace pro zájemce o 
službu“, které shrnují - co a komu poskytujeme, za jakou úhradu a co příjmu předchází. Jsou k 
dispozici v pracovně personálu, u sociální pracovnice a jednatelek společnosti. Základní 
informace jsou k dispozici také na informační nástěnce v zařízení. 
 
6. Uzavírání smlouvy a tvorba individuálních plánů 
Žadatel v den nástupu uzavírá s poskytovatelem písemnou Smlouvu o poskytnutí sociální 
služby, jejíž přílohou je Vstupní dotazník individuálního plánu a Vnitřní řád. Smlouvu s 
novým uživatelem uzavírá sociální pracovnice. Smlouva obsahuje označení smluvních stran, 
informaci o druhu sociální služby a rozsahu jejího poskytování (včetně místa a času), výši 
úhrady, ujednání o dodržování Vnitřního řádu, výpovědní důvody a lhůty, dobu platnosti 
smlouvy. Smlouva je uživateli poskytnuta k přečtení nebo přečtena sociální pracovnicí a 
vysvětlen její obsah včetně souvisejících příloh. Pokud žadatel se vším souhlasí a nemá již 
dotazy, přistoupíme k podpisu smlouvy. Není-li schopen smlouvu podepsat žadatel, 
spolupracujeme s opatrovníkem, nebo příslušným Úřadem městského obvodu.  
 
Vstupní dotazník obsahuje kromě osobního cíle a informace o komunikaci, podrobný přehled 
o soběstačnosti uživatele v oblastech mobility, orientace, stravování, oblékání, tělesné 
hygieny, výkonu fyziologické potřeby, péče o zdraví, osobních aktivit a péče o domácnost. 
Kopii Vstupního dotazníku individuálního plánu předá sociální pracovnice klíčovému 
pracovníku. Klíčový pracovník ze vstupního dotazníku čerpá při tvorbě Individuálního plánu, 
stanovené cíle společně s klientem vyhodnocují nejpozději do 3 měsíců. Klíčový pracovník 
vede mimo to Záznamy o průběhu služby, kde zaznamenává průběh služby a práci na 
individuálních cílech klientů.  
 
7. Způsob podávání a vyřizování stížností 
Uživatelé i zaměstnanci mají právo stěžovat si a jsou o tom poučeni. Stížnost lze podat těmito 
způsoby: 
 ústně v kanceláři u jednatelek společnosti; 
 telefonicky (Bc. Lukasová Lucie – 725 409 744, Gebauerová Soňa – 725 409 700) 
 písemně do schránky pro stížnosti a připomínky; 
 písemně dopisem zaslaným poštou; 
 písemně v kanceláři u sociální či technicko-administrativní pracovnice; 
 písemně prostřednictvím jiné osoby; 
 písemně elektronicky – e-mailem (lukasovalucie@volny.cz, 
sonagebauerova@seznam.cz), nebo sms zprávou. 
 
S podáním stížnosti se uživatelé i zaměstnanci mohou obracet na jinou osobu (spolubydlící, 
rodina, zaměstnanec), mohou ji podat písemně, ústně, s podpisem či anonymně. 
 
Písemná stížnost může být podána osobně, prostřednictvím jiné osoby, nebo do schránky 
určené k tomuto účelu. 
 
Všechny stížnosti a připomínky se evidují v „ Knize stížností, připomínek a pochval“, která je 
uložena u sociální pracovnice. O ústním podání stížnosti, je pořízen záznam a do knihy 
zařazen. 
 
Zaevidovaná stížnost je předmětem následného šetření. Šetření je prováděno jednatelkami, 
které následně přijmou opatření a vyrozumí stěžovatele či jeho zástupce písemnou formou do 
28 dní. V případě překročení této lhůty, je stěžovatel o dané skutečnosti i o důvodech 
informován. Písemné vyrozumění na anonymní stížnosti je vyvěšeno na nástěnce vedle 
schránky pro stížnosti. Stěžovateli nevzniká právní nárok, aby na základě jeho stížnosti byly 
provedeny určité úkony, i když se jich domáhá, nebo aby byla prověřena jím stanoveným 
způsobem. Uživatel i zaměstnanci mají možnost odvolání proti vyřízení stížnosti. 
8. Popis prostředí 
Objekt je situován v rozlehlém  parku v klidném prostředí, v nejbližším okolí není bytová 
zástavba. V blízkosti se nachází jiný domov pro seniory a Ostravská univerzita (lékařská 
fakulta). 
9. Dispoziční řešení prostor 
Budova má přízemní podlaží, ke kterému náleží předzahrádky, na které se dá vyjít přímo z 
pokoje a čtyři nadzemní podlaží kdy ke každému pokoji náleží lodžie. V každém patře jsou 
situovány čtyři byty dva jednopokojové, dva dvoupokojové a tři sklady a každé patro bude 
obýváno sedmi uživateli. V každém bytě je k dispozici bezbariérová koupelna s WC a 
sprchou. Celý objekt je bezbariérový s výtahem. Zázemí personálu je umístěno v druhém a 
čtvrtém patře. 
Popis využití místností v objektu 
Přízemní podlaží: č. 105 dvoupokojový byt-v jedna místnost jídelna, druhá místnost 
přípravna stravy, č.106 jednopokojový byt pro dva uživatele, č.107 jednopokojový byt pro 
dva uživatele, č.108 dvoupokojový byt pro tři uživatele (jednolůžkový pokoj a dvoulůžkový 
pokoj). 
První nadzemní podlaží: č.205 dvoupokojový byt pracovna personálu, č.206 jednopokojový 
byt pro dva uživatele, č.207 jednopokojový byt pro dva uživatele, č.208 dvoupokojový byt 
pro tři uživatele (jednolůžkový pokoj a dvoulůžkový pokoj). 
Druhé nadzemní podlaží: č.305 dvoupokojový byt- jedna místnost jídelna, druhá místnost  
zázemí pro uživatele (společenská místnost), č.306 jednopokojový byt pro dva uživatele, 
č.307 jednopokojový byt pro dva uživatele, č.308 dvoupokojový byt pro tři uživatele 
(jednolůžkový pokoj a dvoulůžkový pokoj). 
Třetí nadzemní podlaží: č.405 kanceláře, č.406 jednopokojový byt pro dva uživatele, č.407 
jednopokojový byt pro dva uživatele, č.408 dvoupokojový byt pro tři uživatele (jednolůžkový 
pokoj a dvoulůžkový pokoj). 
Čtvrté nadzemní podlaží: č.505 dvoupokojový byt- jedna místnost jídelna, druhá místnost  
zázemí pro uživatele (společenská místnost), č.506 jednopokojový byt pro dva uživatele, č. 
507 jednopokojový byt pro dva uživatele, č. 508 dvoupokojový byt pro tři uživatele 
(jednolůžkový pokoj a dvoulůžkový pokoj). 
Velikosti prostor viz.nákres. 
 
10. Dostupnost 
V blízkosti jsou tramvajové zastávky MHD: 
 Hulvácká č.7, č.11, č.17, č.18 
 Ředitelství Vítkovic č.2, č.3, č.12, č.19,  
 Lékařská fakulta č.57 
K objektu je možný dojezd autem, parkování je zajištěnu u budovy. 
 
 
V Ostravě dne 4.6.2015 
 
 
 
…………………………………………. 
 
 
 
 
 
 
 
 
Bc. Lukasová Lucie 
 
 
 
