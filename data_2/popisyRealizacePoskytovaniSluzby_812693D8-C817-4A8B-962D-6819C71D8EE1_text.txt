POPIS REALIZACE POSKYTOVÁNÍ SOCIÁLNÍ SLUŽBY 
 
 
Poskytovatel:   
 
 
NADĚJE 
Číslo služby:   
 
 
06 
Název zařízení:  
 
 
Dům Naděje Brno-Řečkovice 
Adresa zařízení:  
 
 
Hapalova 20, Brno  621 00 
Druh sociální služby podle ZSS:  
Domov pro seniory 
 
 
1. Materiální a technické zabezpečení realizace sociální služby 
Domov má lůžkovou kapacitu 31 lůžek, nachází se v bývalém objektu jeslí v dvoupodlažní 
budově s velkou zahradou a terasou. Celkově má dům 837 m2 podlahové plochy. Majitelem je 
město Brno, po rekonstrukci užívá objekt pro svoji sociální činnost NADĚJE na základě 
výpůjční smlouvy. Objekt je bezbariérový, je vybavený výtahem. K dispozici je celkem 14 
pokojů pro klienty (2x jednolůžkový, 7x dvoulůžkový, 5x třílůžkový). Součástí materiálně-
technického zázemí domova je prádelna, sušárna, sklady, jídelna a výdejna jídel, společenská 
místnost, salonek pro kadeřnici. Uspořádání a vybavení zařízení se snaží vytvářet prostředí co 
nejvíce podobné prostředí domácímu: 
o Soukromý prostor  
 tj. pokoj nebo část pokoje, který klient užívá jako soukromá osoba a je zde 
nutno důsledně respektovat klientovo právo na soukromí,  
 základním vybavením pro každého klienta v pokoji je lůžko, šatní skříň a 
noční stolek, 
 klienti si mohou pokoje vyzdobit drobnými předměty (obrázky, fotografie, 
dekorace) tak, aby se tam cítili dobře a co nejvíce jako doma. 
o Společné prostory  
 tj. prostory, které využívají klienti společně, 
 společenská místnost – je vybavena podobně jako obývací pokoj – obývací 
stěna, televize, rádio, sedací souprava, knihovna, 
 jídelna, chodby – vyzdobeny obrázky, květinami, popř. výrobky klientů, 
 terasa, zahrada. 
  
2. Vstup klienta do služby 
Cílovou skupinou osob pro poskytování sociální služby domov pro seniory jsou senioři od 65 
let věku s trvalým pobytem v Jihomoravském kraji, kteří z důvodu dlouhodobě nepříznivého 
zdravotního stavu, snížené soběstačnosti v základních aktivitách denního života a v orientaci 
potřebují pravidelnou pomoc při péči o vlastní osobu a při zajišťování svých potřeb.  
Sociální služba nemůže být poskytnuta osobám s nebezpečným infekčním onemocněním a 
osobám, jejichž zdravotní stav vyžaduje poskytování intenzívní nebo specializované péče 
v lůžkovém zdravotnickém zařízení. 
Rozhovor se zájemcem o pobyt v domově vede sociální pracovnice, která zájemci nebo jeho 
zástupci poskytne informace týkající se podmínek a způsobu poskytování služby, seznámí 
zájemce s posláním, cílovou skupinou sociální služby, ceníkem služeb, poskytne informace o 
všech povinnostech, které by pro zájemce vyplývaly ze smlouvy o poskytování sociální 
služby, předá informační materiály a formuláře potřebné k podání žádosti o přijetí do zařízení. 
Po doručení vyplněné žádosti o přijetí do domova sociální pracovnice posoudí, zda žadatel 
nespadá do skupiny osob, kterým nemůže být sociální služba poskytnuta a žádost zařadí do 
evidence žádostí o přijetí do domova. Po uvolnění místa v zařízení kontaktuje sociální 
pracovnice žadatele podle pořadníku žadatelů a provede sociální šetření, projedná se 
žadatelem konkrétní body smlouvy o poskytování sociální služby a dohodne termín nástupu 
žadatele do zařízení. Smlouva je uzavírána na dobu neurčitou se zkušební dobou v délce 3 
měsíců. Po nástupu do zařízení je klient seznámen s:  
- 
domácím řádem domova,  
- 
problematikou individuálního plánování,  
- 
pravidly pro podávání stížností na kvalitu nebo způsob poskytování 
sociální služby, 
- 
postupem při nouzových, havarijních a mimořádných situacích, které 
mohou v zařízení nastat a jejichž řešení by se přímo týkalo klienta. 
 
3. Metody práce s klientem 
Pro uvedenou službu jsou vydané základní metodické postupy, které navazují na standardy 
kvality sociálních služeb. Poskytování služeb vychází z osobních cílů a potřeb klienta. 
Sociální pracovník i ostatní pracovníci přímé péče pomáhají klientům definovat vhodné cíle a 
postupy vedoucí k jejich naplnění. Na plánování služeb a stanovení individuálního plánu pro 
konkrétního klienta se mohou v případě zájmu klienta podílet i rodinní příslušníci. 
Vyhodnocování naplňování průběhu poskytované služby je průběžné, změna je možná 
kdykoliv podle přání klienta nebo zástupce rodiny. 
Domov zajišťuje v souladu s ustanovením § 36 zákona č.108/2006 Sb., ošetřovatelskou péči 
prostřednictvím zdravotnických pracovníků způsobilých k výkonu povolání bez odborného 
dohledu. Hlavní pracovní metodou ošetřovatelského personálu je ošetřovatelský proces, s 
cílem prevence, odstranění nebo zmírnění problémů v oblasti potřeb klientů. U každého 
klienta je vedena ošetřovatelská dokumentace. 
 
4. Zapojení klienta do rozhodování o využití služby 
Služby jsou klientům poskytovány na základě písemné smlouvy o poskytování sociální 
služby. Smlouvy s klienty respektují specifika dané služby. Ve smlouvě je určen rozsah 
služeb, které klient požaduje a na kterém se obě strany dohodnou. Dále je ve smlouvě 
stanoven prvotní osobní cíl klienta, klient si sám může stanovit oblasti, v nichž cítí potřebu 
podpory. Na základě tohoto osobního cíle je nejpozději do 10 dnů od nástupu klienta do 
zařízení sestaven Individuální plán klienta. Plnění smlouvy a osobních cílů klienta je 
pravidelně přehodnocováno a aktualizováno za účasti klienta, klient má právo cíl a rozsah 
služeb měnit. Klient má právo službu odmítnout. Zařízení nediktuje, které služby klient 
potřebuje, ale informuje klienta o nabídce poskytovaných služeb. 
 
5. Způsob vyřizování stížností klientů 
Podávání a vyřizování stížností, připomínek klienta k životu, chodu zařízení a kvalitě 
poskytovaných služeb, je stanoveno vnitřním předpisem. V zařízení je k dispozici Kniha přání 
a připomínek a anonymní Schránka stížností, přání a připomínek. Klient, eventuelně zástupce 
rodiny, může uplatnit stížnost rovněž ústně, formou rozhovoru s vedoucí zařízení, její 
zástupkyní, případně s kýmkoliv z personálu. Vedoucí nebo zástupkyně vedoucí (případně 
ředitelka pobočky v případě stížnosti směřované proti vedoucí zařízení) je povinna do 28 dnů 
od podání stížnosti podat klientovi vyrozumění a stížnost vyřešit. Vyrozumění o vyřízení 
stížnosti musí být v písemné formě, vyrozumění o vyřízení anonymní stížnosti je klientům 
sociální služby sděleno ústně. Není-li klient s řešením stížnosti spokojen, zprostředkuje 
vedoucí osobní setkání stěžovatele s ředitelkou pobočky, případně se klient dále může obrátit 
na ústředního ředitele NADĚJE nebo na kancelář veřejného ochránce práv či Český helsinský 
výbor. 
 
 
6. Ukončení poskytování služby 
Klient a poskytovatel se mohou kdykoliv dohodnout na ukončení poskytování služby, 
výpověď musí být písemná. Klient je oprávněn smlouvu vypovědět kdykoliv bez udání 
důvodu. Poskytovatel je oprávněn smlouvu vypovědět pouze z těchto důvodů: 
a) Klient hrubě porušuje své povinnosti vyplývající ze smlouvy. 
b) Klient i po opětovném napomenutí hrubě poruší povinnosti, které mu vyplývají 
z Domácího řádu zařízení. 
c) Pokud dojde k dlouhodobé změně zdravotního stavu klienta a klient v důsledku této 
změny bude spadat do okruhu osob, kterým služba nemůže být poskytnuta. 
d) Klient odmítne podepsat dodatek smlouvy, kterým se stanovuje změna výše úhrady za 
poskytované sociální služby. 
e) V případě ukončení činnosti poskytovatele nebo zařízení, v němž je sociální služba 
poskytována. 
 
7. Finanční spoluúčast klienta na službě 
Klient nebo zákonný zástupce klienta uzavírá s NADĚJÍ smlouvu o poskytování služeb, ve 
které je stanoven rozsah služby a výše a způsob úhrady. Podpisem smlouvy o poskytování 
sociální služby se klient zavazuje platit za ubytování a stravování částky dle ceníku, který je 
součástí smlouvy. Ostatní poskytované základní služby hradí klient plnou výší přiznaného 
příspěvku na péči. Za fakultativní služby se klient zavazuje platit částky, které odpovídají jím 
skutečně využitým službám. Finanční spoluúčast klienta je v souladu se zákonem č. 108/2006 
Sb., o sociálních službách. 
 
Datum: 
1. 10. 2013 
Schválila:  
Ing. Jana Seberová, ředitelka pobočky 
 
 
