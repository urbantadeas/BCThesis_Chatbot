 
 
 
 
 
Stránka 1 z 5 
Centrum sociálních služeb Emausy s.r.o. 
Se sídlem Lázeňská 2438/77 
Dobrá Voda u Českých Budějovic 
IČ: 260 55 287 
 
Domov pro seniory § 49 
Popis realizace poskytování sociální služby 
 
Sociální služba registrována podle zákona č.108/2006 Sb., dle § 49 domov pro seniory, převážně pro 
region Jihočeského kraje. 
Poskytovaná sociální služba je provozovaná CSS Emausy s.r.o, Jedná se o pobytovou, celoroční, 24 
hodinovou službu pro 29 uživatelů. Uživatelé jsou ubytováni v jednolůžkových a dvoulůžkových 
pokojích. V zařízení je i potřebné zázemí pro rehabilitaci, relaxaci a terapeutickou činnost. Na každém 
pokoji je televize a wifi. 
 
POSLÁNÍ 
Posláním Domova pro seniory je poskytovat celoroční pobytovou sociální službu osobám, které se 
nedokážou sami o sebe postarat ve svém přirozeném prostředí ani za pomoci rodiny a terénních či 
ambulantních sociálních služeb (jsou v nepříznivé sociální situaci). K překonání této bariéry potřebují 
pomoc a podporu personálu Domova pro seniory. 
 
CÍLE SLUŽBY 
 Vytvořit takové prostředí a podmínky, při kterých bude uživatelům poskytována sociální 
služba dle jejich individuálních přání a potřeb podporujících zachování soběstačnosti, 
samostatnosti, návyků, dovedností a společenských kontaktů. 
 Spolupracovat s rodinami uživatelů a začleňovat uživatele do společenského života v Dobré 
Vodě u Českých Budějovic a okolí. 
 Vytvořit podmínky pro aktivní trávení volného času. 
 Zajistit důstojné a odborné provázení uživatele v závěru jeho života. 
 
ZÁKLADNÍ ČINNOSTI 
a) poskytnutí ubytování: 
b) poskytnutí stravy: 
c) pomoc při zvládání běžných úkonů péče o vlastní osobu: 
d) pomoc při osobní hygieně nebo poskytnutí podmínek pro osobní hygienu: 
e) zprostředkování kontaktu se společenským prostředím: 
f) sociálně terapeutické činnosti: 
g) aktivizační činnosti: 
h) pomoc při uplatňování práv, oprávněných zájmů a při obstarávání osobních záležitostí: 
 
CÍLOVÁ SKUPINA 
Služba je určena osobám starším 60 let, které mají sníženou soběstačnost zejména z důvodu věku, 
chronického onemocnění nebo zdravotního postižení, jejichž situace vyžaduje pravidelnou pomoc 
jiné fyzické osoby. 
 
 
 
 
 
Stránka 2 z 5 
Sociální služba není určena: 
 
osobám, které jsou mladší 60 let.  
 
osobám prokazatelně závislým na alkoholu či jiných návykových látkách.  
 
osobám, které žádají o službu, kterou domov neposkytuje. 
 
Dle § 36 vyhlášky MPSV ČR 505/2006 Sb., může být poskytování pobytové sociální služby odmítnuto z 
těchto důvodů: 
a) zdravotní stav osoby vyžaduje poskytnutí ústavní péče ve zdravotnickém zařízení, 
b) osoba není schopna pobytu v zařízení sociálních služeb z důvodu akutní infekční nemoci, 
c) chování osoby by z důvodu duševní poruchy narušovalo závažným způsobem kolektivní 
soužití v domově pro seniory. 
 
ZÁSADY POSKYTOVANÉ SLUŽBY 
Za účelem dosažení stanovených cílů uplatňujeme při poskytování služeb následující zásady: 
Za účelem dosažení stanovených cílů uplatňujeme při poskytování služeb následující zásady: 
 Úcta a slušnost 
Chováme se zdvořile ke všem uživatelům, přistupujeme ke každému s pochopením, empatií a bez 
předsudků. 
 Respekt a pokora 
Vnímáme potřeby druhých a snažíme se nabízet pomoc, jak nejlépe umíme, vždy nezištně. Rovně 
přistupujeme ke všem uživatelům. 
 Zachování důstojnosti 
Poskytujeme bezpečné a odborné služby, které respektují důstojnost uživatelů. Respektujeme 
svobodnou volbu každého. 
 Profesionalita 
Zajišťujeme služby kvalifikovaným personálem, který zná teoretické postupy i jejich praktické využití 
k tomu, jak předcházet, zmírnit či odstranit nepříznivou sociální situaci, ve které se uživatel nachází 
nebo může nacházet. 
UPLATNĚNÍ VLASTNÍ VŮLE UŽIVATELE 
CSSE vytváří podmínky a příležitosti k tomu, aby uživatelé služeb mohli uplatňovat vlastní vůli a 
jednat na základě vlastních rozhodnutí.  
 Všichni pracovníci jsou povinni důstojně jednat s uživatelem služby a blízkými osobami 
uživatelů, 
 pracovníci jsou povinni respektovat volbu uživatele a jeho práva, 
 svobodná volba uživatele může být omezena pouze v situaci ohrožující bezpečnost a zdraví 
uživatele, či jiných osob, 
 každý zájemce o sociální službu má svobodnou volbu, jakou službu si zvolí a v jakém rozsahu 
ji bude využívat, 
 uživatel má možnost sjednat si poskytování fakultativních služeb, 
 uživatel či jeho blízcí mají právo podat stížnost v souvislosti s poskytováním sociální služby, 
 uživatel má právo ukončit poskytování sociální služby bez udání důvodu. 
 
 
 
 
 
Stránka 3 z 5 
OCHRANA OSOB PŘED PŘEDSUDKY A NEGATIVNÍM HODNOCENÍM 
Poskytovatel sociálních služeb se svým posláním, cíli a zásadami vytváří prostředí, které ukazuje 
veřejnosti pozitivní obraz stáří založený na vzájemném respektu, lidské úctě a vyvrací předsudky vůči 
seniorům obecně a konkrétně vůči seniorům s demencí. 
 
Z důvodu zamezení zneužití či porušení práv uživatelů, má služba nastavena pravidla, která mají 
zabránit zneužití či porušení práv osob a kterými se řídí všichni pracovníci této služby. 
Tato pravidla jsou: 
 oslovovat uživatele příjmením a vykat mu; pokud si uživatel přeje být oslovován jinak, 
je oslovován dle jeho přání a pracovník provede záznam do individuálního plánu konkrétního 
uživatele, 
 nekomunikovat s uživateli nepřirozeným způsobem komunikace, který odporuje právu 
uživatele na důstojné zacházení (např. zesměšňování, ironie, zdrobňování výrazů, vyvolávání 
soucitu, direktivní jednání), 
 prezentovat uživatele vždy pozitivně, zdůrazňovat především znalosti, schopnosti 
a dovednosti, které uživatel má a které zvládá, 
 při plánování průběhu sociální služby respektovat uživatele jako rovnocenného partnera, 
 zachovávat individuální přístup k uživatelům, 
 používat správnou terminologii, které je uživatel schopen porozumět, 
 napomáhat udržovat styk uživatele s jeho rodinou, 
 uživatele služby hodnotit na veřejnosti kladně a snažit se ukázat, že případné problémy 
uživatelů jsou přirozeným jevem, 
 usilovat o co nejpřirozenější život uživatelů (tj. pokoj si uživatelé mohou doplnit či vyzdobit 
svými věcmi), 
 společně užívané prostory, ve kterých je služba poskytována nesnižují důstojnost uživatelů, 
 aktivně působit proti uplatňování předsudků a stigmatizaci při práci s uživateli (pracovníci 
odmítají názor, že každý senior je nemocný; pomalý; náladový; že senior trpící demencí nic 
nezvládne apod.), 
 empaticky přistupovat a jednat s uživateli a rodinnými příslušníky (pracovníci projevují 
schopnost vcítit se do situace uživatele, vstoupit do jeho vnitřního světa, citlivě vnímají jeho 
potřeby a přání apod.), 
 programy všech terapií maximálně přizpůsobit přáním, možnostem a schopnostem uživatelů, 
 eliminovat nepříznivé průvodní jevy spojené s nemocí (např. inkontinentní pomůcky nejsou 
vystaveny na viditelném místě), 
 snažit se zmírnit stres spojený s přechodem uživatele z domácího prostředí do CSSE, věnovat 
uživateli zvýšenou pozornost v době adaptace. 
 
Pracovníci CSSE jsou pravidelně proškolováni v tématech stáří či problematice demence a s ní 
souvisejících jevů a pro zajištění správných postupů a jednání pracovníků dle těchto pravidel slouží 
pravidelné pracovní porady. 
 
Informování veřejnosti o nabízených službách je realizováno prostřednictvím webových stránek, 
informačních letáků, vlastního periodika či pořádání akcí s účastí rodinných příslušníků a veřejnosti. 
 
 
 
 
 
Stránka 4 z 5 
POPIS REALIZACE POSKYTOVÁNÍ SOCIÁLNÍ SLUŽBY 
Celodenní péče zahrnuje ubytování, stravování, ošetřovatelskou péči, péči o prádlo a úklid. Součástí 
jsou rovněž aktivizační činnosti vedoucí k udržení a posílení soběstačnosti seniorů a zajištění důstojné 
kvality života. 
Záměrem společnosti je zajistit důstojné a bezpečné zázemí seniorům, kteří vzhledem ke svému věku 
a zdravotnímu stavu nemohou žít ve svém přirozeném prostředí. Za pomoci a podpory personálu, 
která vychází z individuálních potřeb uživatele, se snažíme vytvořit prostředí, které bude důstojnou 
náhradou jeho domova. 
Uživatelé jsou ubytováni v jednolůžkových nebo dvoulůžkových pokojích. Součástí každého pokoje je 
vlastní sociální zařízení. Pokoje jsou vybaveny elektrickými polohovacími lůžky, uzamykatelnými 
nočními stolky, stolem, židlemi, TV přijímačem. Na každém pokoji je instalováno signalizační zařízení 
pro přivolání personálu. Uživatelé si po písemné domluvě se sociálním pracovníkem mohou přinést 
vlastní předměty, např. obrazy, sošky, poličky, křeslo, lůžkoviny, vlastní rozhlasový či TV přijímač, 
vlastní elektrospotřebiče s platnou revizí. Uživatelé mohou využívat společné prostory – vstupní halu, 
jídelnu, aktivizační a společenské místnosti v přízemí domova, společná posezení na jednotlivých 
patrech CSSE. Součástí zařízení je zahrada s možností venkovního posezení. 
 
Odbornou péči provádí zaměstnanci CSS Emausy, s.r.o. Služby přímé péče zajišťuje zdravotnický 
personál a pracovníci sociálních služeb. Rehabilitační péči zajišťuje fyzioterapeut. Součástí péče jsou i 
terapeutické aktivity, bazální stimulace, smyslová aktivizace, ergoterapie a jiné aktivizační činnosti, 
které provádějí proškolení aktivizační pracovníci.  
Poskytování sociální služby se odvíjí dle biografie a individuálního plánu uživatele.  
V zařízení jsou k dispozici služby pedikérky a kadeřnice. 
 
CSS Emausy je dostupné MHD z Českých Budějovic, autobusy č. 10 a č. 6. Autobusová zastávka je 
přímo u domova. 
Do domova dochází 1x týdně praktický lékař a 1x měsíčně psychiatr. Ostatní odborníci jsou 
domlouváni individuálně dle potřeb klientů ambulantně. Zařízení respektuje svobodnou volbu lékaře. 
Strava je podávána klientům 5x denně v jídelně nebo na pokoji, dodávka stravy je zajištěna smluvně 
externí firmou. 
Praní prádla provádí na základě smlouvy externí prádelna. 
 
Jak podat žádost 
Zájemci o poskytování sociální služby či jejich rodinní příslušníci přicházejí na základě informací, které 
získali z webových stránek, letáku, z odboru městského/obecního úřadu, z katalogu poskytovatelů 
sociálních služeb apod.  
Podrobnější informace zájemcům sdělí sociální pracovník na telefonním čísle 778 482 408.  
 
Žadatelé jsou seznámeni s podmínkami poskytování sociální služby, s pravidly poskytování sociální 
služby, s výší úhrad a s kritérii pro přijetí. Má-li zájemce zájem o umístění, vyplní žádost o poskytování 
sociální služby. 
Vyplněnou žádost, která je podepsána žadatelem nebo zástupcem, lze předat osobně sociálnímu 
pracovníkovi nebo zaslat poštou. Veškeré formuláře jsou ke stažení:  
https://www.cssemausy.cz/pro-zajemce/ke-stazeni.html.  
 
 
 
 
 
 
Stránka 5 z 5 
Při obsazování uvolněného místa v sociální službě Domov pro seniory pracovníci vychází z pořadníku 
žadatelů. Sociální pracovník postupně kontaktuje žadatele, začíná žadatelem, který získal nejvyšší 
počet bodů. Žadatel s nejvyšším počtem bodů je na prvním místě v evidenci žadatelů. Může však 
nastat situace, kdy žadatele na prvním místě přeskočí nový žadatel, který bude v krizové situaci a 
získá tak více bodů z důvodu potřebnosti a rychlého vyřešení jeho sociální situace.  
 
S žadatelem či jeho opatrovníkem, nebo se zákonným zástupcem je uzavřena smlouva o poskytování 
sociální služby. Smlouva obsahuje tyto náležitosti/články: označení smluvních stran, předmět smlouvy 
a druh sociální služby, místo, čas a rozsah poskytování sociální služby na základě sjednané zakázky v 
základních či doplňkových činnostech, vč. stanovení obecného osobního cíle uživatele ke dni uzavření 
smlouvy, výši úhrady a způsob vyúčtování, ujednání o dodržování vnitřních pravidel stanovených 
Domovem pro seniory, nakládání s osobními údaji, doba platnosti smlouvy, ukončení poskytování 
sociální služby,  závěrečné ustanovení, den a místo uzavření smlouvy, podpisy smluvních stran, 
přílohy smlouvy.  
 
Platby za poskytování registrované sociální služby probíhají dle vyhl.505/2006 Sb.  
Aktuální ceník: www.cssemausy.cz . 
https://www.cssemausy.cz/files/ledax-cssemausy/uploads/files/cenik-csse-final(1).pdf 
Podněty, připomínky a stížnosti na kvalitu nebo způsob poskytovaných služek může podat jakákoliv 
osoba (každý uživatel, jeho rodinný příslušník, přítel nebo kterýkoliv občan či pracovník) kterémukoliv 
pracovníkovi CSS Emausy. Stížnost lze rovněž podat anonymně, a to do schránky, která je umístěna v 
přízemí CSS Emausy.  
V případě nevyhovění stížnosti se lze obrátit na registrující orgán - Krajský úřad Jihočeského kraje, 
Odbor sociálních věcí, ul. B. Němcové 49/3,České Budějovice. 
