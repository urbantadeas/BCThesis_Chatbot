DOMOV PRO SENIORY VRBNO, příspěvková organizace,  
Mnichov č. 262,793  26 Vrbno pod Pradědem  
IČ 70645710, IČ služby 3654307 
Tel.: 554752 227, 554 751 823, e-mail: reditel@dps-vrbno.cz 
 
 
                  
 
 
 
POPIS REALIZACE POSKYTOVÁNÍ SOCIÁLNÍ 
SLUŽBY 
 
 
DRUH SLUŽBY – DOMOV PRO SENIORY 
KAPACITA 72 LŮŽEK 
 
 
 
 
 
 
 
Provedené změny účinné od 1.5.2019 
ZÁKLADNÍ INFORMACE O ORGANIZACI 
Organizace:  Domov pro seniory Vrbno, příspěvková organizace, 
 
 
Mnichov 262, 79326 Vrbno pod Pradědem 
IČ:  
 
70645710 
zastoupena: 
Mgr. Janem Vavříkem, ředitelem 
 
 
 
Druh služby: Domov pro seniory  
 
Hlavní účel sociální služby Domovy pro seniory dle aktuálně platné zřizovací listiny je 
účelové poslání spočívající v poskytování sociálních služeb podle zákona č. 108/2006 Sb., o 
sociálních službách, ve znění pozdějších předpisů, v souladu s rozhodnutím o registraci, jakož 
i zajišťování fakultativních činností s poskytováním sociálních služeb souvisejících. 
 
Rozhodnutí o registraci: 3654307 
 
KAPACITA SLUŽBY:  
72 míst 
 
 
POSLÁNÍ SLUŽBY  
 
 
Posláním Domova pro seniory Vrbno p. o. je poskytnout ubytování, stravování a celodenní 
péči osobám, které z důvodu věku a zdravotního omezení potřebují soustavou péči druhé osoby a 
nemohou trvale žít ve svém domácím prostředí. Domov pro seniory Vrbno p. o. podporuje 
soběstačnost a samostatnost uživatelů služby, vytváří důstojnou náhradu za klidné domácí prostředí, 
které se co nejvíce blíží běžnému způsobu života a snaží se alespoň částečně zachovávat sociální 
vazby na rodinu a veřejné služby. 
 
CÍLOVÁ SKUPINA UŽIVATELŮ 
 
Domov pro seniory Vrbno p. o. poskytuje sociální službu osobám, které mají sníženou 
soběstačnost z důvodu věku (mladším i starším seniorům od 60 let) a potřebují pravidelnou 
pomoc a podporu jiné fyzické osoby zejména při zvládání běžných úkonů péče o vlastní 
osobu, při zajištění stravování, ubytování, hygieny, zdravotní a ošetřovatelské péče.  
Cílovou skupinu uživatelů tvoří uživatelé: 
• 
s trvalým bydlištěm ve Vrbně pod Pradědem, 
• 
se sociálními vazbami na Město Vrbno pod Pradědem a okolí, 
• 
s trvalým bydlištěm v Moravskoslezském kraji. 
 
 
OKRUH OSOB, KTERÝM NELZE SLUŽBU POSKYTOVAT 
 
• 
osoby, které nesplňují požadovanou věkovou hranici, 
• 
osoby, jejichž zdravotní stav vyžaduje specializovanou péči ve zdravotnickém zařízení, 
• 
osoby, které trpí závažnými akutními infekčními nemocemi, 
• 
osoby, u nichž je důvodný předpoklad, že by jejich chování z důvodu duševní poruchy 
narušovalo kolektivní soužití, 
• 
osoby, které nepotřebují pravidelnou pomoc druhé osoby, 
• 
osoby, které nespadají do lokální spádové oblasti Moravskoslezského kraje. 
 
 
 
CÍLE POSKYTOVANÉ SLUŽBY 
 
Cílem poskytované služby je: 
• 
uživatel služby, který je spokojený s úrovní ubytování, stravování a nabídkou sociálně 
aktivizačních činností, 
• 
uživatel, který důstojně prožije poslední životní etapu v prostředí, které podle 
dostupných možností co nejvíce připomíná přirozené prostředí domova, 
• 
uživatel, který využívá poskytovanou sociální službu nastavenou dle svých 
individuálních cílů, potřeb a přání, 
• 
uživatel spokojený s poskytovanou úrovní péče a podpory, která mu pomůže co nejdéle 
zachovat jeho soběstačnost. 
 
ZÁKLADNÍ ČINNOSTI POSKYTOVANÝCH SLUŽEB 
 
1. Poskytnutí ubytování, úklid, praní a drobné opravy ložního a osobního prádla a ošacení, 
žehlení. 
2. Poskytnutí stravy. 
3. Pomoc při zvládání běžných úkonů péče o vlastní osobu. 
4. Pomoc při osobní hygieně nebo poskytnutí podmínek pro osobní hygienu. 
5. Zprostředkování kontaktu se společenským prostředím. 
6. Sociálně terapeutické činnosti. 
7. Aktivizační činnosti. 
8. Pomoc při uplatňování práv, oprávněných zájmů a při obstarávání osobních záležitostí. 
9. Zdravotní péče. 
 
 
ZÁSADY POSKYTOVANÉ SLUŽBY 
 
• 
Dodržujeme práva uživatelů. 
• 
Podporujeme a respektujeme individualitu, svobodné rozhodování a vlastní vůli 
uživatelů. 
• 
Přizpůsobujeme službu potřebám uživatelů. 
• 
Usilujeme o vzájemnou toleranci a důvěru. 
• 
Zohledňujeme tradice a zvyky uživatelů. 
 
 
POPIS ZAŘÍZENÍ A CHARAKTERISTIKA POSKYTOVANÉ SLUŽBY 
 
Domov pro seniory Vrbno se nachází v malebné zalesněné oblasti podhůří Hrubého 
Jeseníku, necelé 3 kilometry od města Vrbna pod Pradědem a 9 kilometrů od lázní Karlova 
Studánka. K Domovu je možné přijet po hlavní silnici, před budovou je prostorné parkoviště. 
Autobusová zastávka se nachází v bezprostřední blízkosti zařízení, do vzdálenějších míst 
jezdí autobusy v pracovních dnech několikrát denně. Poskytování péče seniorům zde má 
tradici od padesátých let minulého století.  
Objekt je čtyřpodlažní, a to včetně sklepu a půdních prostor. Kolem budovy se nachází 
veliká zahrada se záhony, okrasnými keři, posezením pro uživatele, ohništěm, kuželkami, 
trenažery pro cvičení a pietním místem. Vstup do zahrady i celé budovy je bezbariérový. 
 
 
 
Vnitřní prostory a vybavení 
 
Domov pro seniory Vrbno má kapacitu 72 míst, obyvateli jsou ženy i muži. Naši 
uživatelé využívají 4 jednolůžkové pokoje, 13 dvoulůžkových pokojů a 14 třílůžkových 
pokojů. Domov má vlastní stravovací provoz, prádelnu, kotelnu a výtah z přízemí do 1. 
poschodí. V zařízení je poskytována sociální služba uživatelům, kteří se ocitli v nepříznivé 
sociální situaci a kteří zejména z důvodu věku potřebují pravidelnou 24 hodinovou podporu a 
péči druhé osoby. Uživatelům je zajištěna celodenní strava a bydlení, které zahrnuje 
pravidelný úklid, praní a žehlení prádla. Dále je uživatelům zajištěna 24 hodinová zdravotní a 
sociální péče.  
 
Přízemí 
Ve vstupním prostoru je recepce. Přízemní prostory jsou bezbariérové, nacházejí se 
v nich pokoje uživatelů – 7 pokojů třílůžkových a 2 pokoje dvoulůžkové. Pokoje jsou 
vybaveny běžným nábytkem a signalizační zařízením pro přivolání pracovníků. Pokoje 
nemají vlastní sociální zařízení. Další prostory v přízemí tvoří místnost se zázemím pro 
recepční, kancelář pro pracovníky v sociálních službách a pro aktivizační pracovníky, 
prostory stravovacího provozu včetně jídelny, společenská místnost, odpočinkový kout, 
technická místnost, koupelna, WC a kuřárna. Ve společné jídelně je uživatelům volně 
k dispozici lednička a mikrovlnná trouba. V technické místnosti je volně přístupná 
automatická pračka pro všechny uživatele, kteří nechtějí využívat služeb společné prádelny.  
 
První poschodí 
Prostory prvního poschodí jsou přístupny z přízemí dvěma schodišti a výtahem. Jedno 
ze schodišť je vybaveno elektrickou schodišťovou sedačkou. Prostory prvního poschodí jsou 
bezbariérové. Nacházejí se zde pokoje uživatelů – 2 jednolůžkové, 5 dvoulůžkových a 7 
třílůžkových. Pokoje, až na výjimky, nemají vlastní sociální zařízení. Dále je zde společenská 
místnost s televizorem, relaxační místnost, pracovna zdravotních sester, koupelna a WC. Na 
chodbě jsou dva odpočinkové kouty z toho jeden s televizí a rádiem a dále pak jeden koutek 
se cvičebními trenažery. Chodby a schodiště jsou opatřena madly, na chodbách nechybí 
dostatečné osvětlení, informační vývěsky, nástěnky a orientační cedule. 
 
Trakt 
Trakt je bariérovou součástí prvního poschodí. V této části budovy jsou pokoje 
převážně mobilních uživatelů - 2 jednolůžkové pokoje a 6 pokojů dvoulůžkových, kuchyňka 
pro uživatele vybavená sporákem, myčkou na nádobí, mikrovlnnou troubou a lednicí, 
společenská místnost s televizí, koupelna a WC. Na Traktu jsou také kanceláře ředitele, 
vedoucích a sociálních pracovníků.   
 
Druhé poschodí 
Převážnou část plochy druhého poschodí zabírají půdy. Jedna místnost je personálem 
využívána jako šatna, další pak jako kancelář ekonoma a personalisty.  
 
Společné prostory 
Společné prostory tvoří vstupní prostory, chodby, WC, koupelny, klubovny s televizí, 
sedací koutky na chodbách, jídelna, kuchyňka a zahrada.  
 
 
 
 
Vybavení pokojů 
Pokoje jsou vybaveny účelovým nábytkem, postelemi (převažují polohovací), šatními 
skříněmi a nočními stolky, které mohou být podle přání uživatelů uzamykatelné (zajišťujeme, 
aby každý z uživatelů měl uzamykatelný prostor na osobní věci), dále pak stoly a židlemi. 
Někteří z uživatelů mají na pokoji vlastní televizor, varnou konvici, nebo rozhlasový přijímač. 
Uživatel si může dovybavit pokoj drobnými předměty ze své domácnosti (Komodami, 
knihovničkami, upomínkovými předměty, obrazy, hodinami, apod.). Čtyři pokoje jsou 
vybaveny umyvadlem, součástí jednoho pokoje je sociální zařízení. Imobilní uživatelé mají 
na pokoji kardiologická polohovací křesla, toaletní křesla a k ochraně soukromí uživatelů 
slouží i mobilní zástěny. 
 
Materiální vybavení 
Antidekubitní matrace a pomůcky k prevenci dekubitů, rehabilitační pomůcky 
(rotopedy, šlapadla, rehabilitační míče, biolampa, pomůcky na cvičení), inkontinenční 
pomůcky, převazový materiál, pomůcky a materiál pro aktivizační dílny, denní tisk, knihy 
v knihovničkách, televize, rádia, DVD, videopřehrávač, žehličky a žehlicí prkna, vybavení 
kuchyňky – nádobí, mikrovlnná trouba, vařič, pečící trouba, lednička, myčka na nádobí.  
 
Technické podmínky 
Výtah, elektrická schodišťová sedačka, koupací vozík, elektricky ovladatelná vana, 
vozíky pro přepravu imobilních uživatelů, mobilní zástěny, jídelní stolky u lůžka, 
vzpřimovací hrazdy na postelích některých uživatelů, masážní lehátko, zvedáky pro imobilní 
uživatele, protiskluzové podložky, madla, orientační tabule, vozíky pro rozvoz stravy, vozíky 
pro rozvoz prádla, chodítka, výukové pomůcky pro trénování paměti a jemné motoriky, 
služební auto, které slouží i pro přepravu uživatelů. 
 
SOCIÁLNÍ PODMÍNKY UŽIVATELŮ 
 
Při poskytování služby zajišťujeme pomoc a podporu při aktivitách podporujících 
sociální začleňování seniorů. Sociálně terapeutické činnosti zahrnují poskytování psychické 
podpory uživatelům, podporu aktivity uživatelů, pomoc v navázání a udržení vzájemných 
vztahů a kontaktů, nácviky pracovních dovedností, individuální i skupinové činnosti 
zaměřené na nácvik a upevňování psychických, sociálních a motorických schopností a 
udržení soběstačnosti. Uživatelé mají mnoho příležitostí k aktivnímu trávení volného času. 
Uživatelům jsou v domově volně k dispozici odpočinkové koutky, knihovny, vzpomínková a 
společenská místnost, která se využívá i ke skupinovým aktivitám. K aktivizaci a relaxaci 
uživatelů lze využít relaxační místnosti a v letních měsících i přilehlou zahradu.  
 
SOCIÁLNÍ SLUŽBA, ZDRAVOTNÍ A OŠETŘOVATELSKÁ PÉČE 
 
Domov zajišťuje uživatelům 24hodinovou sociální a ošetřovatelskou péči, 
odpovídající jejich aktuálnímu zdravotnímu stavu prostřednictvím pracovníků v přímé péči, 
kvalifikovaného zdravotního personálu a sociálního pracovníka.  
 
Zdravotní péče je zajišťována registrovanými všeobecnými sestrami, které jsou 
způsobilé provádět ošetřovatelské úkony dle Zákona č. 96/2004 Sb. o nelékařských profesích. 
Tyto úkony spočívají převážně v přípravě a aplikaci léčiv dle ordinace lékaře, převazy ran, 
péče o katétry, vedení zdravotnické dokumentace apod. Tato péče je poskytována 
v pracovních dnech od 6:30 do 21: 00, o víkendech pak v době od 8:00 do 20:00. 
 
Dle stupně zdravotního postižení a stupně závislosti na péči pomáhá uživatelům 
personál přímé péče. Pomoc a podpora spočívá při zvládání běžných denních úkonů v péči o 
vlastní osobu, při osobní hygieně, nebo poskytnutí podmínek pro osobní hygienu, při 
podávání stravy, při zprostředkovávání kontaktu se společenským prostředím, při 
aktivizačních činnostech, při uplatňování práv, oprávněných zájmů a při zajišťování osobních 
záležitostí.  
 
Sociální pracovník poskytuje bezplatné základní sociální poradenství všem 
uživatelům, pověřeným osobám, žadatelům o službu, rodinným příslušníkům i opatrovníkům 
tak, aby byli informováni o možnostech řešení nepříznivé sociální situace uživatelů i žadatelů 
o službu. Zároveň poskytuje základní sociální služby uvedené v § 49, odst. 2, Zákona č. 
108/2006 Sb. o sociálních službách, a to zprostředkování kontaktu se společenským 
prostředím, sociálně terapeutické činnosti, aktivizační činnosti, pomoc při uplatňování práv, 
oprávněných zájmů a obstarávání osobních záležitostí.  
 
ROZSAH ZDRAVOTNÍ PÉČE 
 
Odborný zdravotní personál sleduje zdravotní stav uživatelů, v případě potřeby 
provádí u lékařů změny v registraci uživatelů, sjednává zdravotní prohlídky, zajišťuje lékařem 
indikované léky, odborná vyšetření či zdravotní nebo ošetřovatelské úkony. Dále poskytuje 
první pomoc a základní ošetření. Poskytuje uživatelům podporu s dodržováním léčebného 
režimu, dohlíží na přípravu a užití léků dle ordinace lékaře, zajišťuje zdravotnický materiál, 
aplikuje inzulín, injekce, provádí převazy ran, pečuje o stomie, permanentní katétry, zajišťuje 
přijímání stravy uživatelů pomocí sondy apod. Uživatelé mají možnost svobodné volby 
lékaře. Uživatelům je doporučeno dodržovat léčebný režim, pokyny zdravotnických 
pracovníků a užívat předepsané léky. Zdravotnické úkony indikované lékařem jsou 
uživatelům hrazeny z veřejného zdravotního pojištění prostřednictvím zdravotní pojišťovny, u 
níž jsou zaregistrováni. Ceny jednotlivých zdravotních výkonů jsou dány zdravotní 
pojišťovnou. 
Rozsah ošetřovatelské péče je sjednán v ošetřovatelském plánu uživatele, který je 
pravidelně přehodnocován.  
 
ROZSAH OŠETŘOVATELSKÉ PÉČE 
 
Uživatelům poskytují pracovníci péči v rozsahu sjednaných služeb uvedených ve 
Smlouvě o poskytování sociální služby a dále pak v Plánu péče a Ošetřovatelském plánu. 
Rozsah ošetřovatelské péče souvisí se zvládáním denních úkonů a je rozdělen do těchto 
oblastí:  
• úkony běžné péče o osobu (oblékání a svlékání, přesuny z lůžka, změna polohy, oblast 
příjmu jídla a pití, oblast prostorové orientace), 
• pomoc nebo zajištění hygieny (osobní hygiena, základní péče o vlasy a nehty, pomoc 
při využití WC), 
• aktivizační činnosti (volnočasové a zájmové aktivity, pomoc při upevnění či obnovení 
kontaktu se společenským prostředím, motorické, psychické a sociální dovednosti). 
 
Tato péče vychází z aktuálních potřeb uživatele a je u každého uživatele individuální. 
Pracovníci v přímé péči zajišťují pomoc a podporu při zvládání běžných úkonů péče o vlastní 
osobu, pomoc při osobní hygieně, pomoc při obnovení či upevnění kontaktu s rodinou či 
jinými blízkými osobami, pomoc a podporu při aktivitách podporujících sociální začleňování 
osob, pomoc při nácviku a upevňování motorických dovedností a sociálních schopností a 
pomoc při obstarávání osobních záležitostí. Pracovníci uživatelům poskytují pomoc a 
podporu dle míry jejich závislosti na základě pravidelného individuálního plánování služby. 
Podpora je vždy poskytována tak, aby byli uživatelé v co nejvyšší možné míře motivováni ke 
spolupráci a mohli ovlivnit míru a rozsah poskytované podpory.   
Pracovníci jsou povinni poskytovat ošetřovatelskou péči tak, aby byla v souladu se 
zájmy uživatelů, v náležité kvalitě a tak, aby bylo vždy zajištěno dodržování jejich lidských 
práv a základních svobod. 
 
ROZSAH POKYTOVANÝCH SOCIÁLNÍCH SLUŽEB 
 
Poskytnutí ubytování: 
domov pro seniory vytváří svým uživatelům útulný, příjemný a bezpečný trvalý 
domov. Na pokojích je respektováno soukromí uživatelů, při dojednávání způsobu poskytnutí 
služby pracovníci v co nejvyšší možné míře zohledňují požadavky uživatelů na ubytování, 
zvyklosti uživatelů i osobnostní rysy případných spolubydlících. Součástí poskytování 
ubytování je i úklid pokoje, praní a drobné opravy ložního a osobního prádla. Uživatel má 
však možnost zajišťovat si úklid i praní prádla osobně.  
 
Poskytnutí celodenní stravy: 
stravu uživatelům připravuje kvalifikovaný personál. Jídelníček je sestavován tak, aby 
byla uživatelů poskytnuta kvalitní strava odpovídající věku, zásadám racionální výživy, 
potřebám dietního stravování. Strava je podávána na místě a v čase, který uživatelům 
vyhovuje, uživatelé mají v pracovních dnech možnost výběru hlavního jídla ze čtyř možností. 
Uživatel má možnost odebírat pouze část celodenní stravy, či stravu neodebírat vůbec.  
 
Podpora a pomoc při využívání dostupných služeb a informačních zdrojů, při obnovení 
nebo upevnění kontaktu s přirozeným sociálním prostředím: 
pracovníci dle potřeby zajišťují doprovod uživatelům za účelem vyřízení osobních 
záležitostí v Dps i mimo něj. Uživatelé mají na informačních nástěnkách k dispozici 
informace o dění ve Vrbně pod Pradědem, otevírací doby provozoven a kontakty na veřejné 
zdroje v blízkém okolí. Některé veřejné služby jsou na základě přání uživatelů zajišťovány 
přímo v prostorech Dps. Pracovníci srozumitelně sdělují uživatelům potřebné informace, 
poskytují podporu při pochopení obsahu dopisu či úřední listiny. V Dps je zajištěn odběr 
denního tisku, který je uživatelům volně k dispozici. Uživatelé mají k dispozici počítač, 
pracovníci uživatelům poskytují podporu při vyhledávání informací na internetu. Uživatelé 
mají neomezenou možnost opouštět zařízení, mají možnost kdykoliv přijímat návštěvy. 
 
Sociálně terapeutické činnosti: 
poskytované sociálně terapeutické činnosti vedou k rozvoji nebo udržení osobních 
sociálních schopností a dovedností podporujících sociální začleňování. Pracovníci vedou 
rozhovory k mapování potřeb uživatelů služby, poskytují poradenství, zprostředkovávají 
kontakty s dalšími poskytovateli sociálních služeb (pokud jde o službu, kterou Dps Vrbno 
neposkytuje). Dále poskytují uživatelům informace, rady a nasměrování k tomu, jak aktuální 
situaci řešit, změnit, či zmírnit její dopady. Provází uživatele obtížnými situacemi, zmocňují 
je k jejich řešení. Uživatelům je poskytována podpora při nácviku běžných sociálních a 
praktických dovedností, jako je hospodaření s penězi, práce s mobilním telefonem, ovládání 
elektrospotřebičů a speciálních kompenzačních pomůcek apod.  
Uživatelům je dále poskytována podpora při vytváření a upevňování vztahů mezi 
uživateli (včetně nově příchozích), pomoc při navázání nových vztahů, zajišťování různých 
společenských aktivit, pomoc při navazování sociálních kontaktů 
 
Volnočasové a zájmové činnosti, aktivizační činnosti: 
V Dps jsou pořádána pod vedením aktivizačních pracovníků pravidelná kondiční 
cvičení, společenské akce k různým výročím, organizování výletů, pracovní terapie, nácviky 
běžných činností, paměťová cvičení apod. Externě je zajištěna canisterapie a pravidelné 
bohoslužby. 
 
Podpora při uplatňování práv a zájmů 
Pomáháme uživatelům při obstarávání osobních záležitostí, uplatňování práv a 
oprávněných zájmů uživatele a to prostřednictvím alternativních způsobů komunikace, 
různých forem rehabilitace, zprostředkováním konzultací s odborníky. Pracovníci poskytují 
uživatelům doprovod a zároveň je vedou k samostatnosti při obstarávání osobních záležitostí. 
V případě potřeby poskytují podporu při vyřizování běžných záležitostí, jako jsou například 
doprovody na úřady, pomoc s vyřizováním dávek, vyplňování tiskopisů pro úřady, příprava 
na sociální šetření, pomoc se sepsáním odvolání, námitek, správních žalob, návrhů na zbavení 
svéprávnosti, zprostředkování kontaktu na úředníky, právníky, lékaře, soudce a poskytují 
podporu při jednání s nimi. 
 
 
JEDNÁNÍ SE ZÁJEMCEM O SLUŽBU 
 
Jednání se zájemcem o službu probíhá zpravidla ve třech fázích: 
 
I. 
Přijetí žádosti:  
žádost o poskytování sociální služby je dostupná na webových stránkách 
organizace v sekci pro zájemce/žádosti a dokumenty ke stažení. Formuláře žádostí jsou 
také kompletovány do balíčků pro zájemce o sociální službu. Tyto balíčky obsahují 
formulář žádosti o poskytovanou službu, dotazník pro žadatele o sociální službu, 
formulář vyjádření lékaře, informační leták Dps Vrbno, strukturované informace o tom, 
jak postupovat při podání žádosti a vizitku vedoucí sociální péče s kontaktními údaji. 
Tyto balíčky pro zájemce o službu jsou k dispozici přímo na sociálním úseku, nebo 
v recepci Dps Vrbno, v omezeném množství pak na Městském úřadu ve Vrbně pod 
Pradědem a u sociálních pracovníků ve zdravotnických zařízeních. Žádost může být do 
Dps doručena poštou, nebo osobně žadatelem, či jeho zástupcem.  
 
II. Vlastní jednání se zájemcem:  
při jednání se zájemcem o službu je zájemci představena organizace, poskytovaná 
sociální služba, včetně úhrad za poskytované služby a možnosti zařízení. Zájemce má 
prostor pro definování svých požadavků na poskytovanou službu. Součástí jednání může 
být prohlídka zařízení, kde jsou zájemci ukázány prostory zařízení a ubytovací možnosti.  
V případě, že je žadatel hospitalizován ve zdravotnickém zařízení, na oddělení 
sociálních lůžek zdravotnických zařízení, či žije ve svém přirozeném prostředí, ale ze 
zdravotních důvodů se nemůže jednání zúčastnit a žádost podává prostřednictvím 
zástupce, sociální pracovník navštíví žadatele v místě jeho aktuálního pobytu. 
Poskytovaná služba je pak zájemci přestavena mimo zařízení s využitím obrazového 
průvodce. Sociální pracovník v průběhu jednání se zájemcem zjišťuje zájem žadatele o 
službu, osobní charakteristiku žadatele a jeho zvyky, vazby na sociální prostředí, 
potřebnost služby, aktuální schopnosti žadatele, míru potřebné podpory, jeho osobní 
potřeby a individuální požadavky žadatele na službu. Cílem tohoto jednání je představit 
žadateli službu, najít soulad mezi možnostmi zařízení a potřebami a přáním žadatele.   
 
III. Rozhodnutí o poskytnutí či neposkytnutí služby:  
rozhodnutí o poskytnutí či neposkytnutí služby vychází z výsledku jednání se 
zájemcem. Služba je poskytována v případě, že zájemce spadá do cílové skupiny 
uživatelů, kterým může být služba poskytnuta, má o službu zájem a poskytovaná služba 
je v souladu s jeho potřebami a požadavky. Následně v případě volné kapacity zařízení 
sociální pracovník se zájemcem (popř. jeho zákonným zástupcem) osobně vyjedná, jaké 
služby a za jakých podmínek mu bude poskytovat. V opačném případě, kdy možnosti 
poskytované služby nejsou v souladu s potřebami a podmínkami zájemce o službu, je 
jednání ukončeno.  
 
UZAVÍRÁNÍ SMLOUVY O POSKYTOVÁNÍ SOCIÁLNÍ SLUŽBY, INDIVIDUÁLNÍ 
PLÁNOVÁNÍ SLUŽBY 
 
1. Podklady pro uzavření smlouvy zpracovává sociální pracovník, který jedná se 
zájemcem o službu.  
2. Sociální pracovník srozumitelně seznámí zájemce s jednotlivými body smlouvy. 
3. Smlouvu podepisuje za domov ředitel a na druhé straně uživatel, nebo jeho zákonný 
zástupce. V případě, že uživatel prokazatelně nerozumí obsahu smlouvy, může 
podepsat smlouvu na základě zmocnění zmocněnec. 
4. Smlouvy je uzavřena vždy písemně, a to ve dvou stejnopisech, přičemž jeden výtisk 
dostane uživatel a druhý je založen ve složce uživatele na sociálním úseku. 
5. Písemně uzavřenou smlouvu lze měnit pouze na základě číslovaných dodatků. 
6. Smlouva je uzavírána s ohledem na potřebnou míru podpory a na individuální potřeby 
uživatelů, tyto potřeby jsou ve smlouvě zaznamenány a odvíjí se od nich rozsah a 
průběh poskytování další sociální služby. 
7. Na základě sjednané smlouvy jsou s uživatelem naplánovány individuální podmínky 
poskytované služby, je sestaven Ošetřovatelský plán a Plán péče a podpory. 
8. Individuální plánování služby je pravidelně přehodnocováno tak, aby poskytovaná 
služby stále reagovala na potřeby uživatele služby.  
 
ZPŮSOB PODÁVÁNÍ A VYŘIZOVÁNÍ STÍŽNOSTÍ 
 
 Stížnost, kterou má uživatel na kvalitu a průběh poskytovaných služeb, chování nebo 
jednání personálu či ostatních osob v zařízení, může sdělit přímo vedení DPS osobně nebo 
ústně prostřednictvím druhé osoby (rodinný příslušník, opatrovník apod.), dále pak písemně, 
e-mailem, nebo telefonicky. Stížnost může stejným způsobem podat pracovník Dps, rodinný 
příslušník uživatele, či jeho opatrovník.   
 
Způsoby podávání stížností 
 
1. Osobně (ústně) - stížnost je možno podat na sociálním úseku nebo prostřednictvím 
kteréhokoliv pracovníka DPS. 
2. Písemně  - stížnost lze doručit osobně nebo prostřednictvím pošty na adresu: Domov 
pro seniory Vrbno, p. o., Mnichov 262, Vrbno pod Pradědem.  
3. Anonymně - prostřednictvím schránek důvěry, které jsou umístěny na traktu v I. patře 
a v přízemí vpravo od vstupních dveří vedle pokoje č. 16. 
4. Zprostředkovaně - na základě vlastního rozhodnutí si může uživatel zvolit zástupce, 
který ho bude v této záležitosti zastupovat (např. výbor obyvatel, rodinný příslušník, 
přítel apod.). 
  
Všechny stížnosti jsou zapsány a evidovány na sociálním úseku Dps. 
  
Lhůty pro vyřizování stížností 
 
1. Okamžité vyřízení stížnosti tam, kde záležitost nesnese odkladu, nebo se nejedná o 
složité prošetření stížnosti (ohrožení zdraví, drobné opravy, odstranění závady apod.). 
2. Do 5 kalendářních dnů, tam, kde je potřeba složité prošetření celé záležitosti, případně 
nelze závadu odstranit ihned. 
3. Do 30 kalendářních dnů ve složitých případech - stěžovatel je o prodloužené lhůtě 
informován. 
  
V případě, že stěžovatel podával stížnost prostřednictvím zvoleného zástupce, je o výsledcích 
šetření informován zástupce i stěžovatel. Pokud stěžovatel podával stížnost osobně ústní nebo 
písemnou formou, je písemně informován pouze stěžovatel.  
 
Pokud stěžovatel nebude spokojen s vyřízením své stížnosti, může se postupně obrátit na tyto 
instituce: 
• Městský úřad Ve Vrbně pod Pradědem, Nádražní 389, 793  26 Vrbno pod Pradědem 
(vedoucí odboru vnitřních věcí). Tel.: 554 795 132, 
• Veřejný ochránce práv (ombudsman), Údolní 39, 602 00 Brno. Tel.: 542 542 111, 
• Český helsinský výbor, Štefánkova 21, 150 00 Praha 5. Tel.: 220 515 188. 
 
Uživatel je se způsobem podávání stížností seznámen sociálním pracovníkem při nástupu do 
zařízení. Na informačních nástěnkách v přízemí i v prvním patře jsou volně přístupné 
formuláře pro podávání stížností, stejně jako postup pro jejich podání a vyřizování.  
