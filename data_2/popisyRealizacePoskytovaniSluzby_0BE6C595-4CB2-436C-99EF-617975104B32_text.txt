Domov důchodců - Česká Kamenice, příspěvková organizace
Sládkova 344, Česká Kamenice 407 21  Česká Kamenice
____________________________________________________________________________________
POPIS   REALIZACE  SLUŽBY
Příloha  č.1, žádosti o registraci sociální služby                                                 V České Kamenici dne 11.06.2007
Domov důchodců - Česká Kamenice, příspěvková organizace
Sládkova 344, Česká Kamenice 407 21  Česká Kamenice
____________________________________________________________________________________
1/ Místo, kde je služba poskytovaná
Služba je realizovaná v objektu, který je situovaný v klidové zóně na okraji města a je 
ve vlastnictví zřizovatele (město Č. Kamenice). Příspěvková organizace Domov důchodců-
Česká Kamenice má nemovitosti (budovu č.p.344 včetně terasy, postavenou na st.p. č.k.411, 
st.p.č.k. 411 - zast. plocha a nádvoří o výměře 1514 m2 a p.p.č.k.1506/2 -ostatní plocha o 
výměře 900 m2) ve výpůjčce. 
Budova byla postavena kolem roku 1900 pro účely hotelových služeb a od roku 1954 
je užívána jako domov pro seniory. V objektu, který má jedno podzemní a dvě nadzemní 
podlaží, je 33 pokojů o průměrné podlahové ploše 14 m2, ve kterých je ubytováno 69 
obyvatel v pěti jednolůžkových, dvacetitřech dvoulůžkových a šesti třílůžkových pokojích. 
Objekt je  vybaven  výtahem  s  nosností  500 kg, který  má stanice  ve  všech  uvedených 
podlažích, což spolu s ostatními stavebními úpravami umožňuje volný pohyb po celém 
objektu i obyvatelům, kteří se pohybují pouze na invalidním vozíku. V severní části přízemí 
budovy je situován stravovací provoz s kuchyní a zázemím. V suterénu je umístěna plynová 
kotelna  a  prostory  údržby.  Dispozice  jednotlivých  podlaží  umožňuje  vyčlenit  dostatek 
prostoru pro jisté soukromí při setkávání lidí a místa, kde se mohou obyvatelé věnovat svým 
zálibám. 
2/ Poskytnutí ubytování
Jak je výše uvedeno jsou uživatelé služby ubytováni v jedno, dvou a třílůžkových 
pokojích, které jsou vybaveny základním zařízením dle inventurního seznamu, který je trvale 
umístěn na každém pokoji. Po dohodě s poskytovatelem a v souladu s pravidly, uvedenými v 
Domácím řádu, může obyvatel DD pokoj vybavit vlastním nábytkem, doplňky a vymezenými 
druhy el. spotřebičů. V ubytování je zahrnuto topení, teplá a studená voda, odběr elektrického 
proudu za standardně vybavený pokoj, úklid, praní, žehlení, drobné opravy ložního prádla a 
ošacení.
V pokojích je pouze umyvadlo s teplou a studenou vodou. Sociální zařízení jsou společná. V 
objektu je celkem 17 klozetů, 3 pisoáry a 7 sprch .  
3/ Poskytnutí stravy
Domov důchodců-Česká Kamenice zajišťuje v rámci poskytované sociální služby 
celodenní stravování z vlastní kuchyně. Obyvatelé mají možnost odebírat 3 hlavní jídla a 
jednu odpolední svačinu. Snídaně je podávána formou bufetu.
4/ Pomoc při zvládání běžných úkonů péče o vlastní osobu
Uvedené činnosti zajišťují zaměstnanci ošetřovatelského úseku.  Uživatelé služeb DD 
mají v různé míře sníženou schopnost sebepéče. Personál poskytuje pomoc ( fyzickou či 
slovním vedením) v úkonech, které si není uživatel schopen zajistit sám a to s ohledem na 
fyzické a psychické schopnosti uživatele. Nejčastěji jde o běžné úkony pomoci při pohybu 
(vstávání z lůžka, chůze), pomoc při oblékání, obouvání a opačně, pomoc s udržováním 
čistoty a pořádku osobních věcí a svého okolí. Nedílnou součástí služby je i pomoc při 
udržování osobní hygieny, kdy téměř každý uživatel služby, poskytované  DD, potřebuje 
pomoc personálu - od slovního vedení a asistence, až po komplexní převzetí činností, 
potřebných k udržení hygieny. 
Příloha  č.1, žádosti o registraci sociální služby                                                 V České Kamenici dne 11.06.2007
Domov důchodců - Česká Kamenice, příspěvková organizace
Sládkova 344, Česká Kamenice 407 21  Česká Kamenice
____________________________________________________________________________________
Udržování osobní hygieny se rozumí i péče o inkontinentní obyvatele. Jedná se o 
zajištění vhodných pomůcek, edukaci uživatelů, výměnu pomůcek a péči o pokožku. 
Komplexní  a  specializovanou  ošetřovatelskou  péči  poskytují  zdravotní  sestry  s 
odbornou způsobilostí v nepřetržitém provozu. V DD je kladen důraz na profesní rozvoj 
pracovníků a pracovních týmů. Těm, kteří získali vzdělání, dovednosti či znalosti, jež jim 
umožňují  doplnit  nebo  rozšířit  nabídku,  případně  kvalitu  poskytovaných  služeb,  jsou 
vytvářeny podmínky pro uplatnění a realizaci jejich nových poznatků.
Do  DD dochází jedenkrát týdně praktický lékař, který poskytuje ambulantní péči a je 
současně  smluvním  lékařem  závodní  preventivní  péče.  V případě  potřeby  má  uživatel 
možnost navštívit praktického, nebo odborného lékaře na poliklinice v České Kamenici. 1x 
měsíčně ordinuje v DD psychiatr, který se specializuje na problémy seniorů. Ordinace dalších 
odborných lékařů a rehabilitace jsou uživatelům k dispozici způsobem obvyklým v České 
Kamenici.
5/ Výchovné, vzdělávací a aktivizační činnosti a zprostředkování kontaktu se společenským 
prostředím
Aktivizační  činnosti  jsou  jednou  z  náplní  práce  PSP,  na  kterou  klade  vedení 
ošetřovatelského  úseku  značný  důraz.  Jednotlivé  programy  jsou  zaměřeny  na  podporu 
kognitivních  funkcí,  smysluplného  trávení  volného  času  a  tělesné  a  duševní  aktivity. 
Vzhledem ke zdravotním problémům a úbytku životní energie, dávají uživatelé přednost 
činnostem v prostorách DD. Oblíbená a prospěšná je spolupráce s uměleckou a základní 
školou, se studenty gymnázia ( Děčín, Varnsdorf) a dalšími, kteří pomáhají zprostředkovat 
kontakt  našich  obyvatel  s  běžným  prostředím.  Obyvatelé  DD  se  mohou  svobodně 
rozhodovat, zda se nabízených aktivit zúčastní, nebo ne. Dům kultury v České Kamenice 
pravidelně zásobuje DD nabídkou všech pořadů a akcí, které v České Kamenici pořádá a je 
na každém se rozhodne některou z akcí navštívit. Domov důchodců dopravu a doprovod 
zajišťuje.  Domov  důchodců  je  situovaný  na  okraji  města,  proto  je  denně  k  dispozici 
pravidelná linka DD – náměstí v Č. Kamenici, a kdo má zájem, má možnost bezplatné 
dopravy do města a zpět.
6/ Sociální služby, sociálně terapeutické činnosti
Činnosti sloužící k příznivému ovlivnění stavu a situace obyvatel , činnosti směřující 
k sociální rehabilitaci a integraci obyvatel – tj. obnovení sociálních vztahů a praktických 
schopností a dovedností, které jsou důsledkem soc. hendikepu a způsobu života  obyvatele 
narušeny. Všechny činnosti vedoucí k sociálnímu začleňování – tj. i nácvik běžných činností 
a dovedností (např. oblékání a svlékání, nácvik přesunu  z lůžka na vozík,...) 
 Snažíme  se  obyvatele  vést  k  uvědomění  si  odpovědnosti  za  svůj  život,  k 
samostatnému  rozhodování  a  vyrovnávání  se  s  nepříznivou  situací  vlastními  silami. 
Podporujeme  obyvatele, aby :
–
byli způsobilí řídit  průběh soc. interakce  (vzájemného působení  lidí, komunikace) v 
souladu s vlastními cíli,
–
mohli navazovat vztahy, 
–
jasně a srozumitelně komunikovali,
–
dodržovali pravidla slušného chování,
–
asertivně vyjadřovali své názory,
Příloha  č.1, žádosti o registraci sociální služby                                                 V České Kamenici dne 11.06.2007
Domov důchodců - Česká Kamenice, příspěvková organizace
Sládkova 344, Česká Kamenice 407 21  Česká Kamenice
____________________________________________________________________________________
–
neagresivně odmítali nepřijatelné návrhy,
–
řešili své konflikty bez násilí.
7/ Pomoc při uplatňování práv, oprávněných zájmů a při obstarávání osobních záležitostí
Vedeme  obyvatele   k  samostatnosti,  umění  uplatnit   svou  vlastní  vůli. 
Spolupracujeme s rodinou obyvatele a snažíme se společně s klientem  individuálně plánovat 
služby.  Jsme  schopni  obyvateli  pomoc  při  komunikaci  vedoucí  k  uplatnění  práv  a 
oprávněných zájmů,  vyřizovat běžné záležitosti (tj. hospodařit s penězi, vyřizování na 
úřadech, poště, spořitelně, snažíme se pomoc při obnovení  nebo udržení kontaktů s rodinou). 
Informujeme  obyvatele o jejich právech a povinnostech,  poskytujeme informace o rizicích 
spojených s určitým  rozhodnutím (obyvatel nechce dodržovat  doporučenou dietu,   nechce 
si uložit peníze do pokladny, ... ), informujeme o vhodných pomůckách, které usnadní 
obyvateli život o získání možných sociálních dávek a příspěvků.
Obyvatelé mají možnost  stěžovat si na poskytované služby  – postup při podávání 
stížností je vymezen vnitřní směrnicí. 
 
Příloha  č.1, žádosti o registraci sociální služby                                                 V České Kamenici dne 11.06.2007
