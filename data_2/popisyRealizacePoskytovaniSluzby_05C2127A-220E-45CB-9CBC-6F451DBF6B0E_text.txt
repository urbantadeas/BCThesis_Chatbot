 
Centrum sociálních služeb Jindřichův Hradec 
Česká 1175, 377 01 Jindřichův Hradec II 
Domov seniorů Dačice 
Antonínská 101, 380 01 Dačice II 
e-mail: vedouci@dsdacice.cz 
                                                                                web: www.dsdacice.cz 
 
 
 
 
 
 
 
 
POPIS REALIZACE SOCIÁLNÍ SLUŽBY 
Domov pro seniory 
Platnost od 01. 10. 2021 
 
 
V souladu se zákonem č. 108/2006 Sb., o sociálních službách, ve znění pozdějších předpisů 
a vyhláškou č. 505/2006 Sb., kterou se provádějí některá ustanovení zákona o sociálních službách, 
ve znění pozdějších předpisů. 
 
 
 
 
 
 
 
 
 
organizace zřizovaná Jihočeským krajem 
 
1 
 
ZÁKLADNÍ ÚDAJE 
 
 
Poskytovatel: Centrum sociálních služeb Jindřichův Hradec,  
Sídlo: Česká 1175, 377 01 Jindřichův Hradec II,  
Právní forma: příspěvková organizace,  
Zřizovatel: Jihočeský kraj, U Zimního stadionu 1952/2, 370 76 České Budějovice,  
IČO: 750 11 191,  
Telefon: 384 397 709,  
E-mail: reditel@cssjh.cz,  
Web: www.cssjh.cz,  
Statutární orgán – ředitel: Ing. Jiří Blížil. 
 
 
Sociální služba: Domov seniorů Dačice, 
Sídlo: Antonínská 101, 380 01 Dačice II,  
Telefon: 384 496 477, mobil: 728 728 122,  
E-mail: vedouci@dsdacice.cz,  
Web: www.dsdacice.cz,  
Vedoucí zařízení: Mgr. Stanislava Šenkyplová. 
 
 
 
1. VEŘEJNÝ ZÁVAZEK 
 
 
a) Poslání 
 
Domov seniorů Dačice poskytuje za úhradu ve sjednaném rozsahu pobytovou sociální službu 
občanům, kteří z důvodu věku a zdravotního stavu vyžadují pravidelnou pomoc druhé osoby  
a nemohou již trvale žít ve svém přirozeném prostředí. 
 
Zaměstnanci Domova usilují o zajištění důstojného a hodnotného života uživatelů služeb 
poskytnutím ubytování, stravování a nezbytně nutné podpory a pomoci zejména v oblasti péče  
o vlastní osobu a uspokojováním jejich dalších životních potřeb. 
 
 
b) Cíle 
 
K naplňování poslání náš Domov seniorů rozvíjí tyto základní strategické cíle: 
- 
vytváří uživatelům kvalitní a stálý domov se zajištěnou podporou našich zaměstnanců; 
- 
zachovává vzájemný kontakt a podporuje dosavadní vztahové sítě s rodinou, přáteli a blízkými 
osobami;  
- 
podporuje dobrovolnickou činnost; 
- 
zajišťuje uživatelům na základě jejich individuálních potřeb kvalifikovanou ošetřovatelskou péči; 
- 
zaměstnanci svým individuálním přístupem podporují samostatnost a vlastní aktivitu v jejich 
volném čase. 
 
 
 
2 
 
c) Zásady poskytování služby 
 
Za účelem dosažení stanovených cílů se uplatňují zejména tyto zásady (principy): 
- 
do středu zájmu stavíme vždy uživatele, jeho možnosti, potřeby, zájmy, důstojnost a práva; 
- 
poskytování sociální služby stavíme na individuálním přístupu; 
- 
uživatel je pro nás rovnocenný partner, jeho spolurozhodnutí o průběhu služby je pro nás důležité; 
- 
k uživateli přistupujeme bez předsudků, všichni uživatelé mají stejné příležitosti; 
- 
věříme ve schopnosti každého uživatele a stavíme na nich průběh poskytování sociální služby; 
- 
důstojnost a respekt v přístupu k uživateli zakládáme na Etickém kodexu zaměstnance, který je 
pro každého zaměstnance závazný; 
- 
vycházíme z faktu, že rodina a blízcí lidé uživatelů Domova jsou pro poskytování sociální služby 
důležitými partnery; 
- 
poskytujeme bezpečné a odborné služby, všichni zaměstnanci odpovídají požadavkům odborné 
způsobilosti a jsou průběžně vzděláváni; 
- 
poskytování sociální služby stavíme na týmové práci; 
- 
citlivých a osobních informacích uživatele při poskytování sociální služby zachováváme 
diskrétnost, mlčenlivost a loajalitu.  
 
 
d) Druh a místo poskytování služby  
 
Centrum sociálních služeb Jindřichův Hradec vzniklo za účelem poskytování sociální služby, jehož 
zřizovatelem je Jihočeský kraj. Domov seniorů Dačice, jako jedno ze zařízení centra, poskytuje 
registrovanou pobytovou sociální službu typu „domov pro seniory“ podle § 49 zákona  
č. 108/2006 Sb., o sociálních službách. 
 
Sociální služba je poskytována na adrese: Antonínská 101, Dačice II, 380 01 Dačice  
v klidné okrajové části města Dačice. Celková kapacita Domova seniorů je 73 míst. K dispozici jsou 
jednolůžkové a dvoulůžkové pokoje s balkonem, jejichž součástí je vlastní sociální zařízení  
a kuchyňský kout. Doba poskytování služby je celoroční nepřetržitá 24 hodin denně.  
 
 
 
e) Cílová skupina  
 
Domov poskytuje služby osobám, které se vzhledem ke svému věku a v důsledku akutního zhoršení 
svého zdravotního stavu dostaly do nepříznivé životní situace, mají sníženou schopnost zajistit  
si základní životní potřeby, kvalitu života a není možnost poskytnout péči ze strany rodiny či okolí. 
 
Sociální služba Domova je určena pro: 
- 
seniory, 
- 
osoby se zdravotním postižením. 
 
Věková kategorie uživatelů: 
- 
od 55 let věku. 
 
3 
 
Sociální služba není určena pro osoby nadužívající alkoholické nápoje, případně závislé  
na zákonem zakázaných návykových látkách.  
 
Přednostně jsou uspokojovány žádosti osob s trvalým pobytem na území Jihočeského kraje.  
 
Sociální služba je určena občanům České republiky nebo některého státu Evropské unie, kteří 
komunikují v češtině a slovenštině.  
 
 
 
2. JEDNÁNÍ SE ZÁJEMCEM O SLUŽBU,  
ZAHÁJENÍ POSKYTOVÁNÍ SOCIÁLNÍ SLUŽBY 
 
 
Zájemce se může ještě před podáním žádosti seznámit o možnostech a podmínkách Domova 
prostřednictvím webových stránek Domova, informačního letáku, telefonickým nebo elektronickým 
spojením či osobní návštěvou přímo v Domově, kterou provede sociální pracovnice či jiná 
kompetentní osoba. Základní informace o Domově mohou poskytnout všichni zaměstnanci,  
pro podrobnější informace odkážou na kompetentní osobu – sociální pracovnice a vedoucí Domova. 
 
Kompetentní osoba zároveň zjišťuje požadavky, očekávání a osobní cíle zájemce, které by vzhledem 
k jeho možnostem a schopnostem bylo možné realizovat prostřednictvím naší sociální služby. 
Zároveň zjišťuje, zda zájemce spadá do cílové skupiny našeho zařízení, popřípadě zájemci poskytuje 
další možnosti nabídky sociální služby (informace ohledně využití jiné sociální služby z důvodu 
nesplnění naší cílové skupiny či možnosti být ještě součástí svého přirozeného prostředí). Jednání 
musí být pro zájemce jasné a srozumitelné, je třeba v průběhu jednání zjišťovat,  
zda zájemce všemu rozumí. Pokud je třeba, informace se zopakují či sdělují v menším rozsahu. 
Jednání probíhá přímo se zájemcem, popřípadě i s rodinnými příslušníky nebo dalšími osobami, 
pokud si to zájemce přeje.  
 
Sociální pracovnice zájemci o poskytovanou službu a dalším osobám (rodinným příslušníkům, 
známým) představí zařízení, seznámí se všemi podmínkami života v Domově, seznámí ho s cenami 
poskytovaných služeb, se smlouvou o poskytování sociální služby, s Domácím řádem a zodpoví  
mu veškeré jeho dotazy ohledně chodu Domova. Zájemce obdrží formulář Žádost o poskytnutí 
sociální služby, Vyjádření ošetřujícího lékaře o zdravotním stavu žadatele o poskytnutí sociální 
služby, Dotazník pro žadatele o poskytnutí sociální služby, Sazebník poskytovaných sociálních služeb, 
Sazebník fakultativních služeb a vizitku s kontaktními údaji na sociální pracovnici a vedoucí Domova.   
 
Zájemci je dále sděleno, že je možno řádně vyplněnou žádost se všemi náležitostmi podat osobně 
přímo v Domově nebo zaslat poštou na adresu zařízení: Domov seniorů Dačice, Antonínská 101,  
380 01 Dačice II. Po doručení je žádost zaevidována a následně předložena schvalovací komisi 
Domova. O rozhodnutí komise je zájemce vyrozuměn ve lhůtě 30 dnů od podání žádosti.    
 
Podáním žádosti do Domova se pro nás zájemce stává žadatelem o sociální službu. Žadatel může 
kdykoliv konzultovat veškeré své dotazy týkající se přijetí do zařízení se sociální pracovnicí,  
a to buď při osobní návštěvě, telefonicky, písemně či elektronickou poštou.  
 
Za účelem zajištění kvalitně poskytovaných služeb a spokojenosti budoucího uživatele Domova, je 
zapotřebí u žadatele provést sociální šetření. K tomuto jednání je oprávněna sociální pracovnice  
za spolupráce vedoucí oddělení přímé péče 1, vedoucí oddělení přímé péče 2, případně vedoucí 
Domova.  
4 
 
Žadatel jedná, pokud je to možné, sám osobně, nebo za účasti svého zástupce. Je vhodné, pokud  
se šetření účastní také rodinní příslušníci či jiné blízké osoby. Na přání žadatele může být k jednání 
přizván externí odborník, např. logoped, osobní asistent, psycholog, právník. Pokud je žadatel  
ve zdravotnickém zařízení (nemocnice, LDN), komunikuje sociální pracovnice navíc i s odpovědným 
zaměstnancem daného zařízení a rodinnými příslušníky a společně dále koordinují postup přijetí 
žadatele do zařízení. 
 
 
a) Domov může odmítnout poskytování sociální služby v případě, že: 
 
Neposkytujeme sociální službu, kterou zájemce požaduje, a to i s ohledem na vymezení okruhu 
osob v registru poskytovatelů sociálních služeb. 
V takovém případě informujeme zájemce při prvním kontaktu a doporučíme mu dle místních znalostí 
jiného vhodného poskytovatele.  
Pokud si žadatel již podal žádost a proběhne sociální šetření, vydáme písemné oznámení  
o zamítnuté žádosti s odůvodněním (neposkytujeme požadovanou službu, uvedeme možné kontakty 
na potřebnou službu v okolí, uvedeme webovou adresu registru poskytovatelů služeb, sdělíme 
možnost vyjádřit se k tomuto oznámení).  
 
Nemáme volnou kapacitu, místo, o které zájemce žádá. 
 
Při prvním kontaktu informujeme zájemce o skutečnosti, že nemáme volné vhodné místo. Sdělíme 
mu dále, aby si i přes tuto skutečnost žádost podal, že v případě jejího schválení bude zařazen  
do pořadníku žadatelů a po uvolnění vhodného místa bude informován o možném přijetí do Domova. 
Vždy je vydáno písemné oznámení o schválení a zařazení žádosti do pořadníku. V oznámení 
uvedeme, že jakmile budeme mít volné vhodné místo, bude žadatel telefonicky či písemně vyrozuměn 
a že se může průběžně informovat o své žádosti v evidenci; dále uvedeme kontaktní údaje na Domov, 
spojení na sociální pracovnici. 
 
Zdravotní stav žadatele vylučuje poskytnutí pobytové sociální služby, tj.: 
- zdravotní stav osoby vyžaduje poskytnutí ústavní péče ve zdravotnickém zařízení, 
- osoba není schopna pobytu v zařízení sociálních služeb z důvodu akutní infekční nemoci, 
- chování osoby by z důvodu duševní poruchy závažným způsobem narušovalo kolektivní soužití. 
 
Osobě, která žádá o poskytnutí sociální služby, vypověděl v době kratší než šest měsíců  
před touto žádostí o smlouvu o poskytnutí téže sociální služby z důvodů porušování povinností 
vyplývajících ze smlouvy. 
V těchto případech Domov postupuje takto: 
Žadatel obdrží písemné oznámení o odmítnutí poskytnutí služby včetně uvedení konkrétního důvodu 
a okolností, ze kterých to vyplynulo a informaci, že pokud se okolnosti změní (problém bude 
odstraněn), může být jednání opět zahájeno. Oznámení obsahuje informaci, že má žadatel možnost 
se k důvodu odmítnutí písemně vyjádřit, uvedeme možnost obrátit se na jiné poskytovatele sociálních 
služeb. 
Sociální pracovnice vede agendu zamítnutých žádostí, které se včetně všech souvisejících dokumentů 
uschovávají a archivují v Domově 10 let dle Spisového a skartačního řádu CSS Jindřichův Hradec. 
  
5 
 
Smlouvu lze v obecné rovině chápat jako vzájemný projev vůle dvou či více subjektů,  
na jehož základě vznikají těmto subjektům nová práva a povinnosti, jež tyto subjekty dříve neměly. 
Uzavření Smlouvy o poskytování sociální služby je kladným výsledkem jednání zástupce Domova se 
žadatelem, který se rozhodl na základě předložené nabídky (obsahové i cenové) nabízené sociální 
služby přijmout. Před podpisem smlouvy, kterému vždy předchází sociální šetření, musí být již 
zřejmé, že se obě zúčastněné strany dohodly na společném zájmu a mají představu, jakým směrem  
se bude poskytovaná služba ubírat. Dohodnutý rozsah a průběh sjednané sociální služby tedy musí 
odpovídat osobním cílům žadatele o službu, jeho možnostem, schopnostem a přáním. To se projeví 
následně v sestaveném individuálním plánu průběhu poskytování služby.  
 
Smlouvu včetně jejích příloh připravuje sociální pracovnice, a to v písemné formě. Každá  
ze zúčastněných stran obdrží jedno vyhotovení Smlouvy o poskytování sociální služby podepsané 
vedoucí Domova, v její nepřítomnosti smlouvu podepisuje zástupce vedoucí.  
 
Smlouvu obvykle obě zúčastněné strany podepisují v den přijetí do Domova, kdy se znovu 
projednává její text. Smlouva je jinak již předem projednána při osobním setkání na jednání  
se žadatelem, příp. i jeho zástupcem, příbuznými (sociální šetření). Vzor Smlouvy  
o poskytování sociální služby je rovněž k nahlédnutí na webových stránkách Domova 
https://www.dsdacice.cz/ v sekci Dokumenty ke stažení.  
 
 
b) Náležitosti smlouvy  
 
Smlouva o poskytování sociální služby se uzavírá v souladu se zákonem č. 108/2006 Sb.,  
o sociálních službách a zákonem č. 89/2012 Sb., Občanský zákoník, ve znění pozdějších předpisů  
a obsahuje tyto náležitosti: 
- 
označení smluvních stran (identifikační údaje o poskytovateli a uživateli, případně jeho zástupci), 
- 
druh sociální služby, 
- 
osobní cíle uživatele, 
- 
rozsah a způsob poskytování sociální služby, 
- 
místo a čas poskytování sociální služby, 
- 
výše úhrady za sociální služby sjednanou v rámci výše úhrady stanovené v § 73 až 77  
a způsob jejího placení, včetně způsobu vyúčtování, 
- 
ujednání o dodržování vnitřních pravidel stanovených poskytovatelem pro poskytování sociálních 
služeb,  
- 
výpovědní důvody a výpovědní lhůty, 
- 
doba platnosti smlouvy, 
- 
podpisy smluvních stran. 
 
Součástí smlouvy jsou jednotlivé přílohy: 
 
- 
Sazebník poskytovaných sociálních služeb (Příloha č. 1); 
- 
Sazebník fakultativních služeb (Příloha č. 2); 
- 
Způsob oznamování pobytu mimo zařízení poskytovatele a odhlašování stravy (Příloha č. 3); 
- 
Výpočet úhrady za poskytované sociální služby (Příloha č. 4). 
 
Platnost smlouvy nabývá podpisem obou smluvních stran, účinnost je obvykle stanovena dnem 
přijetí 
uživatele 
do 
zařízení. 
Smlouva 
je 
uzavřena 
nejpozději 
v 
den 
příchodu  
do Domova. 
 
 
6 
 
c) Zastoupení 
 
Přímo se žadatelem o sociální službu je oprávněn odpovědný zaměstnanec Domova (sociální 
pracovnice) uzavřít smlouvu v případě, že je žadatel způsobilý k tomuto právnímu úkonu  
a že rozumí obsahu a účelu smlouvy ve všech bodech a všem jejím nedílným přílohám.  
 
Pokud žadatel z nějakého důvodu nemůže podepsat Smlouvu o poskytování sociální služby, existuje 
možnost podpisu této smlouvy jinou osobou. Tato osoba musí být zletilá a způsobilá  
k právním úkonům. Zastupovat žadatele může: 
 
- 
opatrovník – v případě, že je žadatel soudem omezen ve svéprávnosti a má stanoveného zástupce, 
nutné je před podpisem smlouvy doložit rozhodnutí soudu o omezení svéprávnosti žadatele  
s nabytím právní moci či listinu o ustanovení opatrovníka; opatrovník může být jmenován  
i bez omezení svéprávnosti opatrovance; 
- 
obecní úřad obce s rozšířenou působností – v případě, že žadatel není schopen sám jednat  
a nemá zástupce, to platí i tehdy není-li žadatel schopen s ohledem na svůj duševní stav posoudit 
obsah smlouvy ani udělit k zastupování plnou moc jiné osobě; 
- 
zmocněnec – v případě, že uživatel je schopen smlouvu podepsat a porozumět ji, ale udělí 
k vyřizování úkonů plnou moc jiné osobě a také tehdy, když žadatel není již schopen podpisu,  
ale udělil k zastupování generální plnou moc dříve, plná moc musí být vždy úředně ověřena. 
Plnou moc k jednání a uzavření Smlouvy o poskytování sociální služby nesmí nikdy přijmout 
zaměstnanec organizace.  
V rámci zastupování jinou osobou je při uzavírání Smlouvy o poskytování sociální služby pokaždé 
přítomen i žadatel, který svým případným chováním dává souhlas či nesouhlas s podpisem. V případě 
nesouhlasu žadatele nelze smlouvu uzavřít.  
 
 
d) Změny ve smlouvě, ukončení smlouvy 
 
Pokud v průběhu poskytování sociální služby dojde ke změnám (např. změny v úhradě  
za ubytování a stravování, jmenování opatrovníka aj.) je sociální pracovnice povinna vyhotovit 
písemný dodatek ke smlouvě. V dodatku je vyznačeno, ve kterém článku smlouvy ke změně dochází, 
popis změny a od jakého data ke změně dochází. Jednotlivé dodatky jsou postupně očíslovány. Každá 
ze zúčastněných stran obdrží jeden výtisk podepsaný vedoucí Domova. V případě rozsáhlých změn 
lze nahradit původní smlouvu smlouvou novou v celém znění. 
 
Smlouva o poskytování sociální služby může zaniknout písemnou dohodou obou smluvních stran 
nebo písemnou výpovědí a dále úmrtím uživatele nebo zánikem poskytovatele. Smlouva na dobu 
určitou 
končí 
uplynutím 
sjednané 
doby. 
Smlouvu 
je 
oprávněn 
vypovědět 
uživatel,  
a to i bez udání důvodu. Domov musí výpověď smlouvy vždy zdůvodnit (jde např. o situace,  
kdy uživatel hrubým způsobem porušuje své povinnosti, které mu vyplývají ze smlouvy, neplatí-li 
úhradu, k níž se zavázal, a to i přes upozornění). Výpovědní lhůta pro poskytovatele byla smluvními 
stranami sjednána na dva měsíce a počíná běžet prvním dnem měsíce následujícího po dni doručení 
písemné výpovědi uživateli. Výpovědní lhůta pro uživatele činí 10 dní a počíná běžet dnem 
následujícím po doručení písemné výpovědi poskytovateli. 
 
 
 
7 
 
3. POPIS SLUŽBY 
 
 
a) Naplnění základních činností ze zákona: 
 
- 
poskytnutí stravy nebo pomoc při zajištění stravy (celodenní strava v rozsahu pěti jídel denně, 
nabízíme: snídani, dopolední svačinu, oběd, odpolední svačinu, večeři); 
- 
poskytnutí ubytování (k dispozici jsou jednolůžkové a dvoulůžkové pokoje); 
- 
pomoc při zvládání běžných úkonů péče o vlastní osobu (pomoc při úklidu pokoje, nakupování 
aj.);  
- 
pomoc při osobní hygieně nebo poskytnutí podmínek pro osobní hygienu (pomoc 
při umývání, koupání aj.); 
- 
pomoc při aktivizačních činnostech (nácvik a upevňování motorických, psychosociálních 
schopností a dovedností aj.); 
- 
zprostředkování kontaktu se společenským prostředím (doprovázení při kulturních 
vystoupeních, využívání dostupných veřejných služeb – lékař, kadeřnice, pedikérka, úřady, volný 
čas a zájmové aktivity, kontakt s rodinou; dále organizujeme zájezdy, taneční odpoledne, besedy, 
sportovní akce, procházky po okolí, ruční práce, besedy nad knihou, kavárničky; zveme různé 
soubory se svými vystoupeními, děti z mateřské a základní školy). V Domově je také k dispozici 
knihovna, dle zájmu pouštíme naučné i oddechové filmy;  
- 
sociálně terapeutické činnosti (nácviky chůze, samostatné obsluhy, oblékání, aj.); 
- 
pomoc při uplatňování práv, oprávněných zájmů a při obstarávání osobních záležitostí 
(pomoc při zastupování, jednání s úřady, komunikace při vyřizování osobních záležitostí aj.). 
Uživatelům nabízíme pomoc při vyřizování žádostí o vdovský nebo vdovecký důchod,  
při uplatňování jejich práv a oprávněných zájmů, pomoc při vyřizování korespondence  
s rodinou nebo institucemi. 
 
Zajištění nezbytné zdravotní a odborné ošetřovatelské péče 
  
Nezbytná zdravotní a odborná ošetřovatelská péče je uživatelům sociální služby zajišťovaná 
prostřednictvím ambulantní péče praktického lékaře, který ordinuje v Domově jedenkrát týdně  
a dle potřeby. Dále zdravotní péči v našem zařízení poskytuje psychiatrická a diabetologická lékařka,  
V případě potřeby jakéhokoliv vyšetření je uživatel transportován sanitním vozem s kvalifikovaným 
doprovodem k lékařské konzultaci či na jiné odborné vyšetření.   
 
b) Finanční účast uživatele na službě: 
 
Uživatel Domova si hradí ze svého pravidelného příjmu ubytování a stravu dle platného sazebníku. 
  
Úhrada za ubytování: 
  
  Pokoj jednolůžkový  
 
 
 
 
210,- Kč denně, 
 Pokoj dvoulůžkový   
 
 
 
 
210,- Kč denně, 
  
 Úhrada za stravování: 
  
  Strava racionální, šetřící, s omezením tuků                           170,- Kč denně, 
 Strava diabetická, nízkobilkovinná                                        170,- Kč denně, 
 Strava bezlepková a výživná                                                  170,- Kč denně. 
 
Režijní náklady jsou sníženy tak, aby nebyla překročena maximální možná výše úhrady  stanovená 
ve vyhlášce č. 505/2006 Sb.  
8 
 
Příspěvek na péči – náleží v plné výši zařízení.  
 
Fakultativní služby  
 
Kromě základních činností může Domov seniorů Dačice poskytovat svým uživatelům i fakultativní 
služby. Fakultativní služby jsou činnosti, které zařízení poskytuje uživatelovi pravidelně  
či nepravidelně. Tyto služby jsou poskytovány nad rámec základních činností. Úhradu fakultativních 
služeb si uživatel hradí ze zůstatku vlastních příjmů anebo úspor po zaplacení úhrady za stravování  
a ubytování. 
 
Aktuální sazebníky najdete na webových stránkách Domova seniorů Dačice: www.dsdacice.cz,  
v sekci Úhrady – Sazebník poskytovaných sociálních služeb, Sazebník fakultativních služeb.   
 
 
 
4. ZPŮSOB PODÁVÁNÍ A VYŘIZOVÁNÍ STÍŽNOSTÍ 
 
 
Každý uživatel, jeho zástupce, rodina, známý, ale i zaměstnanec Domova či kterýkoliv občan si může 
stěžovat na kvalitu nebo způsob poskytování sociální služby, aniž by byl jakkoliv znevýhodněn  
nebo ohrožen.   
 
Stížnosti jsou zaměstnanci zařízení chápány jako nezpochybnitelné právo uživatele a příležitost  
ke zvýšení kvality poskytovaných služeb. Na stížnost se díváme jako na zpětnou vazbu, která nám 
poskytuje cenné informace o nás samotných a která je důležitá pro zlepšení poskytovaných služeb.  
 
a) Druhy stížností: 
 
 
Stížnost – je to projev nespokojenosti uživatele nebo jiné osoby s poskytovanou sociální službou 
nebo se způsobem, jakým je poskytována; stěžující má silnou potřebu dosáhnout nápravy 
kritizovaného stavu, stížnosti se vždy vyřizují písemně.  
 
Podnět – tím se většinou rozumí podání podnětu uživatelem nebo jinou osobou  
ke zlepšení kvality sociální služby nebo života uživatelů v zařízení, které většinou přináší 
nějakou novou věc, lze je řešit ústně.  
 
Připomínka – bývá to např. drobná kritika, pojmenování nedostatku či dílčí nespokojenost 
směřující ke zlepšení kvality sociální služby nebo života uživatelů v Domově, lze je řešit ústně. 
 
Pokud není zřejmé, zda podání je stížnost nebo podnět nebo připomínka, řeší se vždy jako stížnost.  
 
 
b) Možné způsoby podání stížnosti: 
 
 
Ústně – u kteréhokoliv zaměstnance. 
 
Písemně – poštou, vhozením do schránek, faxem, předáním kterémukoliv zaměstnanci.  
 
Telefonicky – číslo telefonu: 384 496 477, 728 728 122. 
 
Elektronicky – e-mail: vedouci@dsdacice.cz. 
Uživatelé mohou své případné podněty, připomínky nebo i stížnosti vůči činnosti poskytovatele a její 
kvalitě uplatnit i anonymně – bez obavy z možných nepříznivých dopadů jejich podání na ně samotné.  
 
9 
 
c) Základní pravidla pro podávání a řešení stížností: 
 
V zařízení jsou zpracována vnitřní pravidla (směrnice č. II) „Pravidla pro přijímání a vyřizování 
stížností na kvalitu nebo způsob poskytování sociální služby“ a poskytovatel podle těchto pravidel 
postupuje. 
 
Všichni zaměstnanci a uživatelé služby jsou s pravidly pro podávání a vyřizování stížností seznámeni. 
 Uživatelé jsou o možnosti a způsobu podávání stížností srozumitelně informováni sociální 
pracovnicí při podepisování smlouvy o poskytování sociálních služeb a základní srozumitelné 
informace jsou vyvěšeny na informačních nástěnkách v organizaci. 
 Zaměstnanci jsou o možnosti a způsobu podávání stížností informováni vedoucí zařízení  
a odkázáni na knihu směrnic, předpisů a informací. 
 
Pravidla pro podávání a vyřizování stížností jsou probírána na schůzkách s uživateli 
a na poradách zaměstnanců. 
 
Na chodbách u výtahu jsou v každém patře, kde uživatelé bydlí, umístěné a označené schránky,  
do kterých lze stížnosti (popř. podněty, připomínky či přání) vhazovat. Tyto schránky jsou minimálně 
1x za 14 dní kontrolovány sociální pracovnicí. Další schránky se nachází u hlavního vchodu  
do Domova a také u kanceláře vedoucí Domova.  
 
Při přímém poskytování sociální služby jsou podněty nebo stížnosti podávány většinou ústně. Ústní 
podněty či nepodstatné stížnosti vyplývající z běžných situací každodenního života se řeší neprodleně 
s lidmi, kterých se týkají, a není nutné o nich pořizovat písemné záznamy. V případě, že přesahují 
tento běžný rámec nebo je zjištěno porušení práv uživatelů, je nutné i ústní stížnost vždy písemně 
zaznamenat. 
 
Pokud uživatel či jiná osoba podává stížnost ústně, je nutné ji převést do písemné podoby. Stížnost je 
převedená do písemné podoby stěžovatelem nebo tím, kdo ji přijal, a je předána neprodleně k vyřízení 
vedoucí zařízení. 
 
V případě telefonického podání se sepíše obdobný zápis, bude zde však chybět podpis stěžovatele, 
případně i jeho jméno, jedná-li se o anonymní podání.  
 
Podání formou elektronické pošty se vytisknou a vloží do spisu stížností.  
 
 
d) Postup při řešení a vyřizování stížnosti: 
 
Všechny písemné stížnosti jsou evidovány u vedoucí Domova. Vedoucí zařízení vyhotoví průvodní 
list s pořadovým číslem stále navazujícím na předchozí podání. K průvodnímu listu jsou jako přílohy 
samotná stížnost a další podklady z průběhu šetření stížnosti. Následně vedoucí Domova rozhodne, 
kdo se bude stížností zabývat, a stanoví lhůtu, do které má být stížnost vyřízena.  
 
Pověření pracovníci jsou povinni pečlivě prošetřit všechny relevantní okolnosti stížnosti, posoudit 
její důvodnost a vypracovat návrh opatření k odstranění případných kritizovaných nedostatků  
a zpracovat též návrh písemné odpovědi stěžovateli.  
10 
 
Zpravidla je stížnost předána k vyřízení tomu vedoucímu pracovníkovi, v jehož kompetenci jsou 
kritizované skutečnosti nebo který je nadřízen zaměstnanci organizace, jehož činnost je napadána.  
A dalším zaměstnancům z jiných oblastí pro jejich nestrannost.  
 
Pokud by hrozil střet zájmů nebo důvodná obava z možné podjatosti, může být vyřízením stížnosti 
pověřen jiný vedoucí pracovník, může ji vyřídit i vedoucí Domova. 
 
Vedoucí Domova stanoví lhůtu pro vyřízení stížnosti, která je zpravidla 30 dnů od podání stížnosti. 
Tuto lhůtu může v odůvodněných případech výjimečně prodloužit vedoucí Domova. S důvodem 
překročení lhůty musí být stěžovatel písemně seznámen a musí mu být sdělena nová lhůta pro vyřízení 
jeho stížnosti. 
 
Postupy užité k šetření stížností mají být voleny tak, aby vedly k rychlému zjištění skutečného stavu 
věci, nesnižovaly důstojnost žádného z účastníků a neovlivňovaly nežádoucím způsobem budoucí 
vztahy mezi účastníky.  
 
Způsob vyřizování stížností by měl být volen s ohledem na účinné, rychlé a odpovídající řešení.  
 
e) Odpověď na písemnou stížnost musí být vždy písemná a splňovat tyto podmínky: 
 
 Musí reagovat na všechny části stížnosti. 
 Musí obsahovat poučení, kam se může stěžovatel obrátit, pokud není s výsledkem šetření 
spokojen. 
 Pokud je stěžovatel znám, odpověď se s ním ústně projedná. 
 
Bez ohledu na oprávněnost podání bude stěžovatel písemně, případně jinou srozumitelnou formou 
(ústně), informován o výsledku šetření. Odpověď stěžovateli podepisuje vedoucí Domova.  
 
Prokáže-li se oprávněnost stížnosti, je třeba bezodkladně přijmout taková opatření, která zamezí 
opakování případu v budoucnosti.  
 
Pokud stěžovatel není spokojen s tím, jak byla jeho stížnost vyřízena, má právo domáhat  
se přešetření vyřízení stížnosti u nadřízeného orgánu. Tím je zřizovatel – Centrum sociálních služeb 
Jindřichův Hradec, Česká 1175, 377 01 Jindřichův Hradec II, registrující orgán – Krajský úřad 
Jihočeského kraje, odbor sociálních věcí a zdravotnictví, ul. B. Němcové 49/3, 370 76 České 
Budějovice, případně na kancelář Veřejného ochránce práv, Údolní 39, 602 00 Brno, Český helsinský 
výbor, Jelení 5, 118 00 Praha 1 nebo Asociaci občanských poraden, Senovážné náměstí 24, 116 47 
Praha 1. 
 
Jedná-li se o stížnost na vedoucí organizace, řeší tuto situaci nadřízený orgán – ředitel  
CSS J. Hradec.  
 
Dokumentace stížností podléhá běžným předpisům o archivaci a skartaci materiálů s tím, 
že je třeba s ní nakládat s ohledem na to, že zpravidla obsahuje řadu osobních nebo citlivých údajů.   
 
Řeší se i anonymní stížnosti, pokud směřují na činnost zařízení. O řešení anonymní stížnosti 
rozhoduje vedoucí zařízení dle jejich obsahu. Výsledek prošetření anonymní stížnosti je projednáván 
na schůzkách s uživateli a na poradách se zaměstnanci. 
11 
 
Pokud si uživatel stěžuje na jiného uživatele, je nutné vyhodnotit, zda je narušeno právo uživatele, 
jehož dodržování služba garantuje, pokud ano řeší se jako stížnost, pokud ne, poskytne zařízení 
uživateli přiměřenou podporu. Vedoucí zařízení se snaží o smírčí řízení mezi uživateli. 
Při podávání i řešení stížností musí být zachována bezpečnost stěžovatele, ani po vyřízení stížnosti 
nesmí být stěžovatel nijak znevýhodňován, a to ani v případě, že byla stížnost vyhodnocena jako 
neoprávněná. 
Při vyřizování stížností je vždy respektováno soukromí a lidská práva stěžovatele. Všechny údaje 
týkající se stížností jsou důvěrné povahy a je podle toho s nimi nakládáno. Dokumentace o podaných 
stížnostech podléhá předpisům o archivaci a skartaci.  
 
 
 
5. MATERIÁLNÍ, TECHNICKÉ A HYGIENICKÉ PODMÍNKY  
PRO ZABEZPEČOVÁNÍ SLUŽBY 
 
 
Domov seniorů Dačice se nachází ve městě Dačice v Jihočeském kraji u areálu nemocnice. Domov 
je nově zrekonstruovaný a je umístěn v kouzelném prostředí u řeky Dyje. Je rozlišen na tři části: 
A, B, C. Nově postavena budova C má dvoulůžkové pokoje s balkonem. Okna jsou francouzského 
stylu. Je možno se jimi dívat ven a pozorovat přírodu i z lůžka. V Domově je prádelna, kanceláře, 
pracoviště údržby, šatna zdravotnického personálu, šatna úklidu, hygienická zařízení. Budova má šest 
podlaží.  V prvním podlaží se nachází technické zázemí a Denní stacionář pro deset osob. V prvním 
až čtvrtém patře jsou moderně vybavené pokoje uživatelů. V posledním patře je aktivizační  
a společenská místnost s dataprojektorem. Ve společenské místnosti je pódium pro hudební a jiné 
účinkující. Celá místnost je ozvučena a má akustiku i pro málo slyšící uživatele. Dále je zde 
k dispozici rozjímací místnost pro duchovní aktivity. Na severní a jižní straně Domova se nachází 
nádherná osvětlená terasa.  
 
Uživatelé jsou ubytováni v jednolůžkových nebo dvoulůžkových pokojích. Pokoje jsou vybaveny 
moderním nábytkem. Na pokoji mají k dispozici polohovací lůžko s antidekubitní matrací, noční 
stolek, šatní skříň s nástavcem, velkou vestavěnou skříň s úložným prostorem, jídelní stůl, židli a také 
křeslo. Po domluvě si mohou uživatelé dovést také svůj vlastní nábytek a další drobné předměty. 
Každý pokoj je vybaven kuchyňskou linkou. Na všech pokojích je k dispozici vlastní sociální 
zařízení, sprcha, toaleta, umyvadlo a zrcadlo. Jedna centrální koupelna je na každém patře.  
Je vybavena zvedací vanou, koupacím lůžkem, sprchou a elektrickým zvedacím zařízením.  
 
V průběhu dne se mohou uživatelé zdržovat ve společenských místnostech či jídelnách 
nebo na oddechových koutcích, které jsou na několika místech v Domově. K ubytování patří také 
úklid veškerých prostor, praní, žehlení a opravy prádla a šatstva, používání teplé a studené vody, 
elektřiny, topení. K areálu náleží nádherný park s vodním prvkem.  
 
 
 
 
 
 
 
 
 
 
12 
 
SEZNAM KONTAKTŮ 
 
 
 
Mgr. Stanislava 
Šenkyplová  
Vedoucí Domova 
seniorů  
vedouci@dsdacice.cz  
384 496 477 
728 728 122
Mgr. Lucie Kubišová 
Pavlína Bajglová, DiS. 
Sociální pracovnice 
Sociální pracovnice 
socialni1@dsdacice.cz 
socialni2@dsdacice.cz 
384 495 146 
725 339 649 
Marie Ellingerová 
Finanční referent 
majetek@dsdacice.cz 
384 495 122 
Iveta Kubišová 
 
Pracovník 
ekonomických agend 
financni@dsdacice.cz  
384 495 122 
Irena Kaluzsná 
Vedoucí oddělení přímé 
péče 1 
vedoucioddeleni1@dsdacice.cz  
384 496 478 
725 339 650
Petra Jakubcová 
Vedoucí oddělení přímé 
péče 2 
vedoucioddeleni2@dsdacice.cz  
384 496 479 
724 896 004
Sesterna 1 
1. a 2. patro 
sesterna@dsdacice.cz 
384 496 478 
725 339 650
Sesterna 2 
3. a 4. patro 
sesterna@dsdacice.cz 
384 496 479 
724 896 004
František Souček 
 
Vedoucí úklidu 
provoz@dsdacice.cz  
384 495 163 
 
Další doplňující informace: 
Další informace můžete přímo získat v Centru sociálních služeb Jindřichův Hradec, v Domově 
seniorů Dačice, v informačním letáku, na internetových stránkách zařízení: www.dsdacice.cz  
a také v Registru poskytovatelů sociálních služeb. 
 
 
 
 
 
 
 
 
V Dačicích 30. 09. 2021 
                                                                    Mgr. Stanislava Šenkyplová       
                                                                                                                           vedoucí DS Dačice                        
13 
 
PROSTŘEDÍ DOMOVA SENIORŮ DAČICE 
 
 
  
 
 
 
 
 
 
 
 
 
 
