 
1 
POPIS REALIZACE POSKYTOVÁNÍ 
SOCIÁLNÍ SLUŽBY 
 
 
Druh sociální služby podle zákona č. 108/2006 Sb.:  
§ 49 domov pro seniory  
 
Místo poskytované sociální služby:  
Domov Na zámku, Kyjovice 1, 747 68 
 
Popis realizace:   
 
Uvedenou sociální službu zajišťujeme v souladu se zákonem č. 108/2006 Sb. o sociálních 
službách. Snahou při realizaci poskytované dané sociální služby je dosáhnout maximální 
kvality procesem naplňování jednotlivých kritérií obsažených ve Standardech kvality 
v sociálních službách.  
Cílem popisu realizace poskytování předmětné sociální služby je nastínit základní 
používané metody a technické možnosti, s nimiž naše zařízení nabízenou sociální službu 
provozuje. Za tímto účelem je popis realizace rozdělen na: 
 Jednání se zájemcem o službu, 
 Průběh služby, 
 Popis nabízených činností v rámci služby, 
 Popis materiálně - technického zajištění služby. 
 
 
 
1. 
Jednání se zájemcem o službu 
 
Jednání se zájemcem souvisí s předběžnými informacemi o námi poskytované sociální službě. 
Za tímto účelem informujeme zájemce prostřednictvím veřejně dostupných informačních 
zdrojů, jichž obsahem je 
 přehled námi poskytovaných služeb, 
 podmínky poskytování služeb. 
 
Pro jednání se zájemcem o námi poskytovanou sociální službu je pověřena sociální 
pracovnice a vedoucí služby. Ze strany zájemce se jednání účastní zájemce o naši službu, dále 
je možná účast jemu blízkých osob (děti, příbuzní apod.), v případě zbavení způsobilosti 
k právním úkonům je žádoucí účast opatrovníka.  
  
Jednání se zájemcem může probíhat jak v místě současného pobytu žadatele, tak přímo 
v našem zařízení nebo na jiném dohodnutém místě. 
 
Vlastní jednání začíná nejjednodušší domluvou, následně jsou jednotlivé informace postupně 
upřesňovány. Principem při jednání se zájemcem o službu je přizpůsobení se komunikačním 
možnostem zájemce. 
 
2 
Součástí jednání se zájemcem o námi poskytovanou sociální službu je dosažení oboustranně 
informovaného rozhodnutí, zda budeme nebo naopak nebudeme spolupracovat na dosažení 
osobního cíle zájemce. V této fázi jednání zjišťujeme, ale i poskytuje informace o tom, co 
jsme schopni nabídnout a zajistit. V případě, že dojdeme k oboustranné shodě, následuje ze 
strany zájemce podání žádosti o naši sociální službu. Tímto nevylučujeme, že právo na podání 
žádosti má jakákoliv osoba. Každá podaná žádost je zaevidována a zvlášť hodnocena. 
Osobám neodpovídajícím naši cílové skupině uvedené ve vnitřním Standardu č. 1, je písemně 
sdělen důvod o odmítnutí k přijetí, osoby splňující kritéria přijetí jsou podle našich 
kapacitních možností přijímány k pobytu.    
 
Před samotným přijetím k pobytu do našeho zařízení sepisujeme s potencionálním uživatelem 
námi poskytované sociální služby Smlouvu o poskytování služby sociální péče.  
 
V určitých případech si naše zařízení vyhrazuje právo odmítnout zájemce o naši sociální 
službu. Základním důvodem odmítnutí zájemce, jsou důvody vyplývající z §91 zákona o 
sociálních službách č. 108/2006 sb. Dalším důvodem odmítnutí je:    
 nezbytnost vyživování zájemce nasogastrickou sondou, 
 závislost zájemce na návykových látkách. 
  
  
  
2. 
Průběh služby 
 
Poskytování služby v rozsahu §49 zákona č. 108/2006 Sb. v našem zařízení začíná přijetím 
žadatele k pobytu. První kontakt mezi uživatelem a vybranými pracovníky na úseku přímé 
péče zprostředkovává sociální pracovnice. Zpočátku pobytu počítáme s adaptačním obdobím, 
ve kterém si uživatel zvyká na nové prostředí. V této fázi sehrává významnou roli práce 
přiděleného klíčového pracovníka. Hlavní funkcí klíčového pracovníka je provázet uživatele 
naší sociální službou způsobem tzv. individuálního plánování služby. Službu poskytujeme 
v souladu s dohodnutými podmínkami uvedenými v podepsané Smlouvě o poskytování 
služby sociální péče.      
 
 
3. 
Popis nabízených činností v rámci služby 
 
V domovech pro seniory je povinnost podle §49 zákona č. 108/2006 Sb. zajistit tyto základní 
činnosti: 
a) poskytnutí ubytování,  
b) poskytnutí stravy, 
c) pomoc při osobní hygieně nebo poskytnutí podmínek pro osobní hygienu, 
d) pomoc při zvládání běžných úkonů péče o vlastní osobu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
 
 
a)  poskytování ubytování: 
Sociální službu domov pro seniory provozujeme v třípodlažní, nově zrekonstruované vedlejší 
budově B2. Bydlení zde poskytujeme převážně v jedno a dvoulůžkových pokojích s vlastním 
 
3 
sociálním zařízením. Všechny pokoje jsou vybaveny moderním nábytkem (postele, šatní 
skříně, noční stolky) a možností napojení TV a IT. Na každém podlaží se dále nachází jídelna 
pro uživatele s vlastní kuchyňskou linkou. Na každém podlaží je také velká společná 
koupelna umožňující pohodlné koupání plně imobilních osob. Součástí této služby jsou dále 
společenská zákoutí, denní místnost pracovníků, šatna pracovníků a jiné prostory pro 
technický a hygienický provoz. Všechna patra jsou propojena výtahem umožňujícím přepravu 
plně imobilním osobám. 
Spojovací lávkou jsou z centrálních provozů umístěných na hlavní budově expedovány strava, 
prádlo a jiný materiál. Vytápění objektu je zajištěno samostatnou centrální plynovou kotelnou. 
Veškeré prostory určené pro pohyb uživatelů splňují hygienické požadavky (odpovídající 
teplota, udržování čistoty, větrání, denní osvětlení, výmalba). Chodby a schodiště odpovídají 
předpisům PO. Ve všech prostorech určených pro odpovídající cílovou skupinu je umožněn 
pohyb imobilním osobám.  
Součástí nabízené služby je v souladu s Provozním řádem každodenní a dvakrát ročně 
generální úklid všech obytných prostor. Další poskytovanou službou je praní a žehlení ložního 
prádla, záclon a osobního prádla uživatelů v ústavní prádelně, která splňuje veškeré 
hygienické a bezpečnostní požadavky.  
 
b)  poskytování stravy: 
Celodenní stravu zajišťujeme prostřednictvím vlastního stravovacího provozu, který plně 
odpovídá současným hygienickým požadavkům. Poskytovaná strava odpovídá věku, zásadám 
racionální výživy a potřebám dietního stravování. Běžně připravujeme ti hlavní jídla - 
snídaně, obědy, večeře a svačiny podle potřeby. Stravu poskytujeme ve společných jídelnách, 
případně na jednotlivých pokojích.  
 
d) Pomoc při osobní hygieně nebo poskytnutí podmínek pro osobní hygienu: 
U každého uživatele zvlášť je vyhodnocena míra potřebné pomoci. Na hodnocení se opět 
podílí klíčový pracovník, uživatel, případně jemu blízké osoby a vedoucí služby. Při 
hodnocení se rovněž vychází z přiznaného stupně závislosti podle §8 zákona č.108/2006, 
Smlouvy o poskytování služby sociální péče uzavřené mezi uživatelem a našim zařízením a 
zdravotního stavu uživatele. Jednotlivé úkony péče mohou spočívat v pomoci při běžných 
úkonech osobní hygieny, v provádění holení, pedikúry a manikúry, v pomoci s celkovou 
hygienou těla, v pomoci při péči o vlasy a v pomoci při použití WC. 
Potřebné úkony poskytované pomoci jsou rovněž uvedeny v individuálním plánu každého 
uživatele. Pro zajištění pomoci v případě těchto činností máme k dispozici několik koupelen a 
sprchových koutů. Koupelny i WC jsou prostorově uzpůsobeny k používání mobilním i 
imobilním osobám. Často jsou u nás také využívána mobilní toaletní křesla. Značná část 
uživatelů je závislá na inkontinentních pomůckách. U ležících uživatelů je základní 
každodenní hygiena týkající se očisty těla prováděna přímo na lůžku uživatele.  
 
c)   Pomoc při zvládání běžných úkonů péče o vlastní osobu: 
Pomoc při zvládání běžných úkonů péče o vlastní osobu zajišťujeme vlastním personálem. 
Jednotlivé úkony péče mohou spočívat v pomoci při oblékání a svlékání včetně speciálních 
pomůcek, pomoci při přesunu na lůžko nebo vozík, pomoci při vstávání z lůžka, uléhání, 
změna poloh, pomoci při podávání jídla a pití, pomoci při prostorové orientaci, samostatném 
pohybu ve vnitřním i vnějším prostoru. 
Pro každého uživatele je vypracován individuální plán poskytované služby, jehož obsahem je 
také seznam činností pomoci při zvládání běžných úkonů péče o vlastní osobu, na kterých 
jsme se s uživatelem dohodli. Na sestavení individuálního plánu a jeho dalších úpravách se 
podílí především klíčový pracovník a uživatel, případně jemu blízké osoby. Podkladem pro 
 
4 
vypracování individuálního plánu jsou zápisy z rozhovorů mezi klíčovým pracovníkem a 
uživatelem, přiznaný stupeň závislosti podle §8 zákona č.108/2006 a Smlouva o poskytování 
sociálních služeb uzavřená mezi uživatelem a našim zařízením. Plánované činnosti rovněž 
vycházejí ze zdravotního stavu uživatele.  
 
e) Zprostředkování kontaktu se společenským prostředím: 
Přehled běžně dostupných služeb a společenských zařízení v obci spolu s výčtem dalších 
základních služeb a společenských center dosažitelných prostřednictvím veřejných 
dopravních prostředků je zveřejněn na centrální nástěnce. Všem uživatelům je umožněno 
vzdálit se z domova podle jejich přání. Případná podpora a pomoc při využívání běžně 
dostupných služeb a informačních zdrojů je poskytována formou osobního doprovodu, 
asistencí při nákupech, zajištěním a poskytnutím denního tisku, možností sledovat televizi a 
rádio, apod. 
Prostřednictvím sociální pracovnice a určených pracovníků na úseku přímé péče udržujeme 
podle možností kontakty s rodinami našich uživatelů. Rodinným příslušníkům umožňujeme v 
podstatě kdykoliv navštívit své blízké a pro průběh vlastních návštěv se snažíme vytvářet 
optimální podmínky pro dostatečné soukromí. Rodinným příslušníkům nebráníme ve snaze 
přispět vlastními silami v péči o své blízké. V případě dalších aktivit týkajících se sociálního 
začleňování pořádáme pro uživatele a spolu s uživateli různé kulturně společenské akce často 
ve spolupráci s obcí, místními dobrovolnými složkami a školami. 
 
f) Sociálně terapeutické činnosti: 
Tyto činnosti zabezpečujeme v první řadě prostřednictvím klíčových pracovníků a dále 
prostřednictvím sociální pracovnice a určených pracovníků na úseku přímé péče. Uvedení 
pracovníci jsou v dané problematice průběžně proškolováni. Nabyté vědomosti jsou následně 
uplatňovány ve složitém procesu, kterým je rozvoj nebo udržení osobních a sociálních 
schopností a dovedností podporujících sociální začleňování osob. Snahou v tomto 
systémovém přístupu je obsáhnout, udržet a případně rozvinout všechny základní schopnosti 
tzn. perceptivní, paměťové, pozornosti, psychomotorické, intelektové, výkonové a verbální.  
 
g) Aktivizační činnosti: 
Průběžně se s našimi uživateli věnujeme rukodělným činnostem, besedám na různá témata, 
společenským hrám, kondičnímu cvičení, čtení, sportovním hrám a trénování paměti. 
 
Částečně soběstačným uživatelům se snažíme vytvářet podmínky pro navození pocitu 
maximální autonomie s možností vlastního rozhodování. Pro uživatele odkázané z různých 
důvodů na pomoc druhého člověka zajišťujeme různé návštěvy společenských zařízení 
(cukrárna, nákupní střediska, pohostinská zařízení, kostel, vzdělávací střediska...), kulturních 
zařízení (výstaviště), měst apod. 
 
Motorické schopnosti se snažíme v případě našich uživatelů udržovat především 
prostřednictvím preventivní rehabilitační péče.  Na nácviku a upevňování motorických, 
psychických a sociálních schopností se podílejí všichni pracovníci na úseku péče. Tyto 
činnosti spočívají v pomoci a podpoře při každodenních běžných úkonech a v navození pocitu 
důvěry především při upevňování, případně rozvíjení psychických schopností. 
 
h) Pomoc při uplatňování práv, oprávněných zájmů a při obstarávání osobních 
záležitostí: 
Tuto činnost zabezpečujeme především prostřednictvím klíčových pracovníků a sociální 
pracovnice. Forma pomoci a podpory spočívá především v asistenci zmíněných pracovníků 
 
5 
při různých řízeních, vyřizování osobních záležitostí, návštěvách různých institucí apod. 
Většině uživatelů je podpora a pomoc poskytována přímo v našem zařízení, kde se často řeší 
vzájemné mezilidské vztahy bydlících, ale i vztahy s personálem. 
 
 
 
4. 
Popis materiálně - technického zajištění služby 
 
Naše zařízení se nachází v malé obci Kyjovice ve Slezsku, která leží mezi Ostravou a Opavou 
nedaleko obce Pustá Polom. Domov tvoří zámecký areál, jehož dominantní částí jsou dvě 
hlavní budovy vzájemně propojené spojovacím krčkem. Významnou součástí celého 
komplexu je park.  
Službu domov pro seniory provozujeme na vedlejší budově. Kromě pokojů uživatelů se na 
v této službě dále nachází tři jídelny pro uživatele, dále společenské místnosti, denní místnost 
pracovníků a jiné prostory pro technický a hygienický provoz.  
V přímé péči o uživatele pracuje obslužný personál s polohovacími postelemi uživatelů, 
sprchovými vozíky, toaletními křesly a myčkami podložních mís. Samozřejmostí jsou 
různorodé inkontinentní pomůcky. Při terapeutických činnostech je využíván materiál podle 
možností a schopností uživatelů. 
Na hlavní budově se dále nachází centrální kuchyň, centrální prádelna a ordinace se 
základním vybavením. 
 
 
 
Vypracoval: Mgr. Michal Jiráska – ředitel organizace 
