                                Centrum sociálních služeb Český Těšín 
                                  příspěvková organizace 
                               ul.Sokolovská č.p.1997, 737 01 Český Těšín, IČ: 70985383 
________________________________________________________________________________ 
Strana 1 (celkem 8) 
 
 
Popis realizace 
poskytování sociální služby domov pro seniory 
Aktualizace k 27. 12. 2021 
 
 
 
Základní údaje o službě 
 
Domov pro seniory 
Domov pro seniory (dále jen „DpS“) je pobytová služba sociální péče poskytovaná příspěvkovou 
organizací Centrum sociálních služeb Český Těšín (dále jen „CSS“ nebo „zařízení“) v souladu se 
zákonem č. 108/2006 Sb., o sociálních službách, ve znění pozdějších předpisů, a vyhláškou MPSV 
ČR č. 505/2006 Sb., kterou se provádějí některá ustanovení zákona o sociálních službách, ve znění 
pozdějších předpisů.  
 
a) Název organizace: 
 
 
Centrum sociálních služeb Český Těšín, příspěvková organizace 
b) Sídlo: 
 
 
 
ul. Sokolovská č. p. 1997, 737 01 Český Těšín 
c) IČ:  
 
 
 
70985383 
d) Druh poskytované služby: 
 
domov pro seniory 
e) Forma poskytované sociální služby: 
pobytová služba 
f) Identifikátor: 
 
 
6248581  
g) Služba je poskytována od: 
 
3. 3. 2003 
h) Zřizovatel:  
 
 
Město Český Těšín 
i) Provozovatel:  
 
 
odbor sociální Městského úřadu Český Těšín 
 
 
Veřejný závazek 
 
Poslání poskytované služby 
Posláním domova pro seniory je poskytovat celoroční pobytovou sociální službu seniorům starším  
65 let, kteří v důsledku svého věku a nepříznivého zdravotního stavu potřebují pravidelnou pomoc 
druhé osoby při uspokojování svých základních životních potřeb, jenž nelze již zajistit v domácím 
prostředí za pomoci rodiny, osob blízkých či jiné sociální služby. 
 
Cíle poskytované služby 
 zachování stávající soběstačnosti uživatele, 
 důstojnost a kvalita života každého uživatele, 
 prevence osamění a podpora společenských kontaktů. 
 
Zásady poskytované služby 
 Individuální přístup – zajišťujeme potřeby a cíle uživatele s ohledem na jedinečnost každé osoby, naší 
snahou je co nejvíce přizpůsobit službu uživateli. 
 
Strana 2 (celkem 8) 
 Ochrana a respektování lidských práv a důstojnosti – všichni zaměstnanci respektují a dodržují lidská 
práva a svobody zapsané v Listině základních práv a svobod, k uživatelům se chovají s úctou  
a respektem.  
 Respektování svobodné volby uživatele – plně respektujeme vlastní vůli a svobodné rozhodnutí uživatele 
při poskytování sociální služby. 
 Aktivizace – uživatel je aktivně zapojován do poskytovaných činností služby dle vlastních 
schopností a možností. Naší snahou je předcházet zvyšování závislosti uživatele na poskytované 
službě. 
 Profesionalita poskytovaných služeb – všichni zaměstnanci splňují odbornou způsobilost k výkonu 
povolání a jsou zapojeni do dalšího průběžného vzdělávání. 
 
CSS má vytvořen Etický kodex zaměstnanců organizace, který určuje žádoucí standardy chování všech 
zaměstnanců a informuje uživatele i veřejnost o chování, které jsou oprávněni od zaměstnanců očekávat. 
Je základním dokumentem principů morálky, pracovního chování a zaměstnanecké kultury.  
 
 
Cílová skupina uživatelů – okruh osob, kterým je služba určena 
 
Dne 21. 1. 2021 byla usnesením Rady města Český Těšín č. 1976/34./RM schválena Kritéria přijetí  
do domova pro seniory, jež navazují na platnou legislativu v oblasti sociálních služeb – zákon  
č. 108/2006 Sb., o sociálních službách, ve znění pozdějších předpisů, a vyhlášku MPSV ČR č. 505/2006 
Sb., ve znění pozdějších předpisů.  
 
Dle rozhodnutí KÚ Moravskoslezského kraje v Ostravě o registraci sociální služby ze dne  
30. 4. 2012 je věková struktura cílové skupiny stanovena takto: 
 mladší senioři 
 
65 – 80 let, 
 starší senioři 
 
nad 80 let. 
 
Služba je poskytována 
 
osobám s omezenou schopností zvládat běžné základní potřeby, 
 
osobám, jejichž nepříznivý zdravotní stav vyžaduje pomoc druhé fyzické osoby, 
 
osobám, u kterých již potřebnou pomoc a podporu nelze zajistit: 
✓ z důvodu chybějících rodinných příslušníků nebo osob blízkých, 
✓ z důvodu omezené schopnosti rodinných příslušníků a osob blízkých zajistit potřebnou  
pomoc a podporu,  
✓ jinými místně dostupnými terénními a ambulantními sociálními službami (např. 
pečovatelskou službou, osobní asistencí apod.). 
 
Služba není určena 
 
osobám, jejichž zdravotní stav vyžaduje poskytnutí ústavní péče ve zdravotnickém zařízení, 
 
osobám, které nejsou schopny pobytu v zařízení sociálních služeb z důvodu akutní infekční 
nemoci,  
 
osobám s opakujícími se projevy agresivního chování, které mohou ohrozit, případně ohrožují 
sebe a okolí pro akutní nebo nestabilizovanou duševní nemoc nebo závislost (dle lékařského 
posudku) anebo osobám s absencí sociálních návyků, 
 
osobám, které v důsledku svého zdravotního stavu nebo postižení potřebují pomoc  
a podporu v domovech pro osoby se zdravotním postižením, v domovech se zvláštním režimem 
nebo v jiných zařízeních sociálních služeb, např.: 
✓ osobám s prokázaným duševním onemocněním, např. schizofrenie, psychotické poruchy, 
paranoidní poruchy osobnosti, 
✓ osobám trpícím Alzheimerovou chorobou nebo osobám s diagnostikovaným středně těžkým 
až těžkým onemocněním demencí, 
✓ osobám s mentálním postižením, 
✓ osobám, jejichž smyslové postižení je ve formě úplné ztráty zraku nebo sluchu, 
 
Strana 3 (celkem 8) 
 
osobám závislým na speciální dietě (mimo šetřící a diabetické), např. bezlepkové, nebo osobám 
vyžadujícím vegetariánskou stravu, 
 
osobám, které chtějí přijetím do domova pro seniory řešit pouze bytovou nebo rodinnou situaci, 
 
osobám požadujícím stálou osobní asistenci (služba se poskytuje nepřetržitě, tzn., že je  
na pracovišti zajištěna stálá přítomnost personálu v nepřetržitém pracovním režimu, avšak nelze 
po celou tuto dobu zajistit požadavek nepřetržité přítomnosti personálu 24 hod. denně u každé 
jednotlivé osoby přímo na pokoji). 
 
 
Kapacita služby 
 
Kapacita služby je 72 osob. Zařízení disponuje 54 pokoji, z toho je 36 jednolůžkových  
a 18 dvoulůžkových. 
 
 
Materiálně technické zajištění služby 
 
Služba je realizována v nově postaveném objektu přizpůsobeném cílové skupině uživatelů, tj. seniorům. 
Budova má 5 nadzemních podlaží a 1 podzemní podlaží. V areálu objektu je zahrada, orientovaná  
na slunnou západní stranu, o ploše cca 14,5 tis. m2, s altánem a lavičkami. Součástí budovy jsou garáže, 
sklady a ostatní technické zázemí. 
 
Pokoje uživatelů jsou vybaveny standardním nábytkem: elektricky polohovatelné lůžko, uzamykatelný 
noční stolek, stůl, židle, poličky, stropní svítidlo, nástěnné svítidlo. Mají vlastní sociální zařízení, 
předsíňku s vestavěnými skříněmi a lodžii. Sociální zařízení je přizpůsobeno potřebám cílové skupiny 
uživatelů: bezbariérové WC, umyvadlo a sprchový kout. Uživatel si může po dohodě se zařízením 
dovybavit pokoj vlastním nábytkem. Každý pokoj má k dispozici signalizační zařízení pro přivolání 
pomoci. Místnosti jsou dostatečně prostorově dimenzovány, upraveny pro potřeby imobilních uživatelů. 
Šířky chodeb splňují požadavky bezpečného provozu.  
 
V 1. nadzemním podlaží se nachází vstupní hala s vrátnicí, kanceláře administrativy, zájmová a keramická 
dílna, relaxační místnost s internetovým klubem, rehabilitace, kadeřnictví, kaple pro bohoslužby, jídelna 
uživatelů a zaměstnanců, která je zároveň společenskou místností pro pořádání kulturních  
a společenských akcí. Taktéž je zde situován stravovací provoz vč. varny s kapacitou 150 hlavních jídel 
denně.  
 
Ve 2., 3. a 4. nadzemním podlaží se nachází ubytovací část pro uživatele služby. Každé podlaží je jedním 
úsekem obslužné a ošetřovatelské péče a disponuje 12 jednolůžkovými a 6 dvoulůžkovými pokoji  
pro 24 ubytovaných osob. Na každém z těchto pater se nachází společenská místnost s televizí a terasou, 
zimní zahrada, malá relaxační místnost (resp. kuřárna), menší jídelna s kuchyňkou, pracovna personálu  
a koupelna úseku, která je vybavena zvedacími vanami, speciálními zvedáky pro přesun imobilních osob, 
sprchovacím panelem, myčkami podložních mís a sprchovacím lůžkem. Pro lepší manipulaci s částečně 
imobilními nebo zcela imobilními uživateli je zařízení vybaveno pojízdnými zvedáky. Objekt doplňují 
ještě 2 hostinské pokoje v 5. nadzemním podlaží. 
 
 
 
 
 
 
 
 
 
 
 
Strana 4 (celkem 8) 
Popis zajišťovaných služeb 
 
Základní činnosti 
Sociální služba domov pro seniory poskytuje v souladu s ustanovením § 49 zákona č. 108/2006 Sb.,  
o sociálních službách, ve znění pozdějších předpisů, tyto základní činnosti: 
 
poskytnutí ubytování včetně úklidu, praní, žehlení a drobných oprav prádla, spotřeby elektrické 
energie, teplé a studené vody, 
 
poskytnutí celodenní stravy – strava je zajišťována v rozsahu tří hlavních a jednoho vedlejšího 
jídla u stravy normální (racionální) a tří hlavních a dvou vedlejších jídel u stravy diabetické včetně 
pitného režimu, 
 
pomoc při zvládání běžných úkonů péče o vlastní osobu, 
 
pomoc při osobní hygieně, 
 
zprostředkování kontaktu se společenským prostředím, 
 
sociálně terapeutické činnosti,  
 
aktivizační činnosti, 
 
pomoc při uplatňování práv, oprávněných zájmů a při obstarávání osobních záležitostí. 
Součástí poskytovaných služeb je i základní sociální poradenství. 
 
Výše úhrady za poskytnutí ubytování a celodenní stravy je stanovena v souladu s vyhláškou MPSV ČR  
č. 505/2006 Sb., ve znění pozdějších předpisů. Tato úhrada nezahrnuje koncesionářské poplatky  
za užívání vlastního televizního nebo rozhlasového přijímače. 
 
 
Fakultativní činnosti 
 
Nad rámec základních činností poskytuje zařízení v souladu s § 35, odst. 4) zákona č. 108/2006 Sb.,  
o sociálních službách, ve znění pozdějších předpisů, fakultativní služby, tj. další služby za úhradu: 
 
spotřeba elektrické energie při používání vlastních spotřebičů (televize, lednice, rádio, 
rychlovarná konvice), 
 
zajištění menších oprav elektropřístrojů a předmětů denního použití, 
 
doprava osob a věcí služebním automobilem, 
 
tisk nebo kopírování pro soukromé účely uživatele. 
Výše úhrad za fakultativní služby jsou stanoveny v souladu s § 77 zákona č. 108/2006 Sb., o sociálních 
službách, ve znění pozdějších předpisů, které mohou být až v plné výši nákladů na tyto služby.  
 
Úhrada poskytnuté péče 
Uživatel je dále povinen zaplatit za poskytování péče za kalendářní měsíc částku ve výši přiznaného 
příspěvku na péči podle ust. § 73 odst. 4 písm. a) zákona č. 108/2006 Sb., o sociálních službách, ve znění 
pozdějších předpisů. 
 
Zdravotní, ošetřovatelská a rehabilitační péče  
Zařízení zajišťuje zdravotní péči svým smluvním praktickým lékařem, který dochází do zařízení  
1x týdně. Uživatel má také právo si zvolit svého vlastního praktického lékaře. Mimo stanovené ordinační 
hodiny praktického lékaře je lékařská zdravotní péče v případě potřeby zajišťována pohotovostní 
lékařskou službou. Ošetřovatelská a rehabilitační péče je uživatelům zajišťována zdravotnickým 
personálem zařízení, který má odbornou způsobilost k výkonu zdravotnického povolání.  
 
Další služby 
V zařízení jsou pro uživatele zajišťovány prostřednictvím externích spolupracujících subjektů tyto služby  
a činnosti:  
 
kadeřnictví,  
 
pedikúra,  
 
bohoslužby v kapli,  
 
prodej spotřebního zboží, 
 
dobrovolnická činnost.  
 
 
Strana 5 (celkem 8) 
Zavedení a ukončení poskytování služby 
 
Prvotní kontakt 
Základní informace o poskytované službě může zájemce získat: 
 osobně – návštěvou sociální pracovnice domova pro seniory v sídle organizace v době 
stanovených úředních hodin,  
 telefonicky – na tel. čísle +420 558 740 194, +420 739 261 704, 
 elektronicky – dotazem na e-mailové adrese sociální pracovnice domova pro seniory: 
jmeno.prijmeni@csstesin.cz, 
 na webových stránkách CSS – www.csstesin.cz, záložka „Služby“, podzáložka „Domov pro 
seniory“ – „Zavedení služby“, 
 prostřednictvím informačního letáku DpS – tento je vytvořen rovněž v zjednodušené obrázkové 
podobě,   
 na informační nástěnce v sídle CSS (na chodbě u kanceláře sociální pracovnice domova  
pro seniory), 
 na odboru sociálním Městského úřadu Český Těšín – u sociálních pracovnic oddělení sociálních 
věcí a z informační nástěnky umístěné na tomto oddělení se sídlem ul. Štefánikova č. 18/25, 
Český Těšín, 
 v Průvodci sociálními službami Města Český Těšín – v tištěné podobě nebo v elektronické 
podobě na webových stánkách města Český Těšín www.tesin.cz, 
 u praktických lékařů na území města Český Těšín, 
 na informační nástěnce v Nemocnici Český Těšín, a. s. (na chodbě v přízemí hlavní budovy), 
 v elektronickém registru poskytovatelů sociálních služeb zřizovaného MPSV ČR na adrese 
http://iregistr.mpsv.cz/sluzba/rozsirenevyhledavanisluzby. 
Konkrétní rozsah informací je přiměřený charakteru informačního nosiče.  Kontaktní osobou  
pro jednání za sociální službu je sociální pracovnice domova pro seniory.  
 
Rozsah informací poskytovaných zájemci při osobním jednání se sociální pracovnicí 
Při prvním kontaktu jsou zájemci sděleny tyto informace: 
 základní informace o organizaci a nabídce poskytovaných služeb, 
 poslání, cíle a zásady služby,  
 cílová skupina uživatelů, kterým je služba určena, 
 kapacita zařízení, 
 poskytované základní a fakultativní činnosti, podmínky pro jejich poskytování, 
 ceník poskytovaných služeb, 
 další zajišťované služby – zdravotní, ošetřovatelská a rehabilitační péče, 
 služby a činnosti zajišťované prostřednictvím externích subjektů, 
 denní režim, práva a povinnosti uživatelů včetně pravidel pro pobyt mimo zařízení, 
 individuální plánování, 
 způsob zavedení služby a uzavření smlouvy, 
 údaje na kontaktní osoby poskytovatele – oprávněné osoby k jednání se zájemcem o službu, 
 pravidla pro podávání a vyřizování stížnosti na kvalitu nebo způsob poskytování služby. 
Základní informace jsou při osobním kontaktu předány i v písemné podobě.  
 
Na základě sdělených informací má zájemce možnost se rozhodnout, zda si o zavedení služby požádá či 
nikoliv.  
 
Jednání se žadatelem o službu  
Osoba mající zájem o přijetí do domova pro seniory požádá o přijetí k pobytu na předepsaném formuláři 
„Žádost o přijetí“. Přílohou žádosti je formulář „Vyjádření lékaře“.  
Formuláře jsou k dispozici: 
 v kanceláři sociální pracovnice domova pro seniory, 
 na vrátnici v sídle organizace, 
 na internetových stránkách organizace, 
 
Strana 6 (celkem 8) 
 na odboru sociálním Městského úřadu Český Těšín, 
 u sociální pracovnice v Nemocnici Český Těšín, a. s., 
 v odůvodněných případech (z důvodu nemožnosti získat žádost na výše uvedených místech)  
je možno formulář zaslat poštou či doručit osobně. 
 
Na základě podané „Žádosti o přijetí“ navštíví sociální pracovnice po předchozí domluvě žadatele  
o službu v místě aktuálního pobytu a projedná s ním jeho současnou situaci, požadavky, očekávání  
a osobní cíle ve vztahu k požadované službě. Zjištěné informace, které slouží k vyhodnocení nepříznivé 
sociální situace žadatele o službu, jsou sociální pracovnicí v rámci jednání se žadatelem o službu písemně 
zaznamenány do předepsaného formuláře „Záznam z jednání se žadatelem o přijetí do domova pro seniory“  
a žadatel, příp. jeho opatrovník či zmocněnec, stvrzuje svým podpisem jejich správnost. 
 
Výběr nového uživatele je prováděn na základě: 
 podané žádosti o přijetí do DpS, 
 posouzení žádosti podle „Kritérií přijetí do domova pro seniory“, vč. posouzení aktuálního 
zdravotního stavu žadatele,  
 provedeného sociálního šetření,  
 aktuálně volných míst v DpS, 
 posouzení budoucího společného soužití seniorů, a to v případě ubytování na dvoulůžkovém 
pokoji.  
 
Splňuje-li žadatel kritéria přijetí do DpS: 
 je mu v případě volné kapacity nabídnuto volné místo k přijetí, 
 je v případě naplněné kapacity zařazen do evidence žadatelů o přijetí do DpS. 
 
Nesplňuje-li žadatel kritéria pro přijetí do DpS, je jeho žádost zamítnuta. O zařazení do evidence 
žadatelů nebo o zamítnutí žádosti je žadatel vždy písemně informován.  
 
Uzavření smlouvy o poskytnutí sociální služby 
V souladu s § 91 zákona č. 108/2006 Sb., o sociálních službách, ve znění pozdějších předpisů,  
je povinností poskytovatele uzavřít s uživatelem písemnou smlouvu o poskytnutí sociální služby. 
Uzavření smlouvy je zajišťováno sociální pracovnicí domova pro seniory v den přijetí uživatele  
do zařízení. Před samotným podpisem je žadatel seznámen s obsahem připravené smlouvy a jejich 
příloh. Smlouva a její přílohy jsou vyhotoveny ve dvou exemplářích s platností originálu. Každá smluvní 
strana obdrží jedno vyhotovení. Smlouva může být měněna pouze formou číslovaných a datovaných 
dodatků.  
 
V průběhu celého procesu zavádění služby si může zájemce/žadatel přizvat k osobnímu jednání další 
osobu dle vlastního uvážení.  
 
Odmítnutí uzavření smlouvy 
Organizace může dle § 91, odst. 3, zákona č. 108/2006 Sb., o sociálních službách, ve znění pozdějších 
předpisů, odmítnout uzavřít smlouvu se žadatelem, pokud: 
 neposkytuje sociální službu, o kterou osoba žádá, a to i s ohledem na vymezení okruhu osob 
v registru poskytovatelů sociálních služeb, 
 nemá dostatečnou kapacitu k poskytnutí sociální služby, o kterou osoba žádá, 
 zdravotní stav osoby, která žádá o poskytnutí pobytové sociální služby, vylučuje poskytnutí 
takové sociální služby, 
 žádá o poskytnutí sociální služby osoba, které byla v době kratší než 6 měsíců před touto žádostí 
vypovězena smlouva o poskytnutí téže sociální služby z důvodu porušování povinností 
vyplývajících ze smlouvy. 
 
 
 
 
 
Strana 7 (celkem 8) 
Individuální plánování průběhu poskytování sociální služby 
Konkrétní rozsah poskytování sociální služby je společně s uživatelem sjednán na základě jeho 
individuálních potřeb a osobních cílů a je písemně zaznamenán do „Individuálního plánu průběhu 
poskytování sociální služby“. Průběh poskytování sociální služby a naplňování osobních cílů jsou 
s uživatelem v pravidelných intervalech hodnoceny. Každý uživatel má přiděleného klíčového pracovníka, 
který společně s uživatelem individuálně plánuje a hodnotí vlastní proces poskytování sociální služby. 
 
Ukončení poskytování sociální služby  
Ukončení smlouvy ze strany uživatele 
a) Formou výpovědi – uživatel může kdykoliv tuto smlouvu vypovědět bez udání důvodu, výpovědní 
lhůta pro jeho výpověď činí 1 měsíc a počíná běžet prvním dnem kalendářního měsíce 
následujícího po kalendářním měsíci, v němž byla tato výpověď poskytovateli doručena. 
b) Formou dohody s poskytovatelem – ukončení smlouvy touto formou musí být také písemné 
s uvedením data ukončení pobytu uživatele.  
c) Automatickým zánikem z důvodu úmrtí uživatele – v těchto případech zaniká smlouva dnem úmrtí. 
 
Ukončení smlouvy ze strany poskytovatele 
Poskytovatel může smlouvu vypovědět pouze z důvodů uvedených ve smlouvě o poskytnutí sociální 
služby: 
a) Jestliže uživatel hrubě porušuje své povinnosti vyplývající ze smlouvy a Domácího  
a návštěvního řádu poskytovatele. Za hrubé porušení smlouvy se považuje zejména: 
1. 
Zamlčení 
rozhodných 
skutečností, 
které 
mají 
vliv 
na 
stávající 
úhrady  
za poskytované služby (§ 73 odst. 5 zákona o sociálních službách). 
2. 
Neodůvodnitelné nezaplacení úhrady v termínu dle článku VIII. této smlouvy, a to ani  
po písemné upomínce (do 1 měsíce ode dne, kdy byl uživatel vyzván poskytovatelem  
k platbě). 
3. 
Jestliže uživatel zvláště hrubým způsobem narušuje soužití ostatních uživatelů. Jedná se 
zejména o slovní či fyzické napadení jiného uživatele nebo zaměstnance poskytovatele, 
krádež apod. 
4. 
Jestliže uživatel odmítne uzavřít s poskytovatelem dodatek k této smlouvě, jímž se mění 
výše úhrady v souladu s ust. článku VIII. odst. 14 této smlouvy. 
b) Jestliže se uživatel dopouští jiného méně závažného nebo opakovaného porušování Domácího  
a návštěvního řádu poskytovatele, se kterým byl seznámen, a to po opakovaném napomenutí 
nejméně 3x v průběhu 6 měsíců. 
c) Jestliže dojde k takovému zhoršení zdravotního stavu uživatele, který neodpovídá podmínkám 
kritérií přijetí do domova pro seniory a v důsledku toho poskytovatel nemůže zajistit kvalitní 
poskytování sociální služby. 
Výpovědní lhůta pro výpověď danou poskytovatelem činí 1 měsíc a počíná běžet prvním dnem 
kalendářního měsíce následujícího po kalendářním měsíci, v němž byla výpověď uživateli doručena.  
 
Povinná mlčenlivost zaměstnanců 
V souladu s příslušnými ustanoveními zákona č. 110/2019 Sb., o zpracování osobních údajů,   
ve znění pozdějších předpisů a zejména z Nařízení Evropského parlamentu a Rady EU                 
č. 2016/679 ze dne 27. dubna 2016, obecného nařízení o ochraně osobních údajů, dává uživatel 
poskytovateli služby souhlas ke shromažďování, zpracování a uchovávání jím poskytnutých dat, které 
jsou nezbytné pro poskytování sociální služby uživateli. Data budou zlikvidována neprodleně poté, kdy 
pominou důvody pro jejich zpracování, evidenci a archivaci. Rozsah osobních údajů uživatele a pravidla 
s jejich nakládáním stanoví vnitřní předpis poskytovatele, který je uživateli k dispozici k nahlédnutí  
u poskytovatele. 
 
Zaměstnanci poskytovatele služby mají se zaměstnavatelem uzavřenou pracovní smlouvu,   
ve které se zavazují zachovávat mlčenlivost o skutečnostech, o nichž se dozvěděli při výkonu 
zaměstnání, vč. osobních údajů uživatelů služby i o způsobu jejich zabezpečení, a to v návaznosti na výše 
citované právní předpisy a dle § 100 zákona č. 108/2006 Sb., o sociálních službách, ve znění pozdějších 
předpisů. 
 
Strana 8 (celkem 8) 
Pravidla pro podávání a vyřizování stížností 
 
Každý uživatel si může stěžovat na kvalitu nebo způsob poskytované služby. Stejně tak může 
podat stížnost: 
 opatrovník uživatele, 
 osoba blízká uživateli,  
 uživatelem zvolený zástupce pro podání a vyřizování stížnosti či jiná nezávislá osoba hájící zájmy 
uživatele služby.  
 
Stížnost je možné podat: 
 
ústně při osobním kontaktu nebo při telefonickém rozhovoru, 
 
písemně osobním předáním písemné stížnosti, zasláním poštovní doručovací službou nebo 
prostřednictvím e-mailové pošty, vhozením do „Schránek důvěry“ umístěných v přízemí  
u kanceláře sociálních pracovnic a na každém patře u schodiště.  
Požádá-li stěžovatel, je zachována mlčenlivost o jeho totožnosti. Vyřizovány jsou i anonymní stížnosti. 
 
Mimo stížnost je možno podat připomínku či podnět ke kvalitě či způsobu poskytování služby.  
 
Na koho je možné se obrátit se stížností 
 na každého zaměstnance organizace, který je povinen stížnost předat svému nadřízenému, 
 přímo na ředitelku organizace, 
 na členy samosprávy uživatelů domova pro seniory, 
 na vedoucí odboru sociálního Městského úřadu Český Těšín, 
 na zřizovatele organizace v případě stížnosti na ředitelku organizace. 
 
Oprávněná osoba k vyřízení stížnosti 
 ředitelka organizace nebo jim pověřené osoby dle povahy stížnosti, 
 sociální pracovník, pokud to povaha stížnosti vyžaduje. 
 
Jakým způsobem je stížnost vyřizována 
Každá přijatá stížnost (i anonymní) je evidována a vyřízena bezodkladně, nejpozději do 30 dnů od data 
obdržení stížnosti. Podání stížnosti nesmí být na újmu tomu, kdo jí podal, ani toho, v jehož zájmu byla 
podána. O výsledku stížnosti musí být stěžovatel písemně vyrozuměn. Odpověď na anonymní stížnost je 
vyvěšena na informační nástěnce v sídle organizace. V případě složitějšího charakteru stížnosti se může 
doba nezbytná k prošetření prodloužit na 60 dnů a v případech, při kterých je nutná spolupráce  
s jinými orgány (např. policie), závisí lhůta na délce šetření těchto orgánů. O prodloužení lhůty je 
stěžovatel písemně informován. 
 
Pravidla pro podávání a vyřizování stížností jsou uživateli předány v písemné podobě při zavedení služby 
jako součást Domácího a návštěvního řádu. Organizace má v těchto pravidlech uvedeny kontaktní údaje 
pro podávání stížností, kontakty na nadřízený orgán CSS, ke kterému se stěžovatel může odvolat 
v případě nespokojenosti s vyřízením své stížnosti a na nezávislé instituce sledující dodržování lidských 
práv, na které se má stěžovatel možnost obrátit s podnětem k prošetření postupu při vyřizování stížnosti. 
 
  
 
 
V Českém Těšíně 27. 12. 2021 
 
 
Zpracoval: 
Mgr. Bc. Jarmila Ďurčeková,  
zástupce ředitele – vedoucí přímé péče 
 
Schválil: 
Ing. Kateřina Pindejová, ředitelka organizace 
Ing. Kateřina 
Pindejová
Digitálně podepsal Ing. 
Kateřina Pindejová 
Datum: 2021.12.27 
10:57:57 +01'00'
