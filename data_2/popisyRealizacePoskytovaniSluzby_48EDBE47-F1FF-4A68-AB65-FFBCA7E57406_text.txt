 
                  Popis realizace poskytování sociálních služeb                                        
 
 
Název poskytovatele 
Charita Uherské Hradiště 
Druh služby 
Domov pro seniory 
Identifikátor  
2566221 
Forma služby 
pobytová 
Název zařízení a místo 
poskytování 
Charitní domov Hluk 
Sokolská 1408, 687 25 Hluk 
 
Poslání  
Charitní domov v Hluku poskytuje pobytovou službu rodinného typu, pomoc a podporu se 
zajištěním komplexní péče lidem, jež nemohou dlouhodobě ze zdravotních, sociálních či 
rodinných důvodů zajišťovat své životní potřeby ve svých domácnostech a jejich rodina 
nemůže péči poskytnout. Klademe důraz na zachování soukromí, důstojnost člověka a na 
laskavou péči poskytovanou podle individuálních potřeb každého klienta tak, aby se cítil 
být i nadále součástí společnosti a v co možná největší míře si zachoval svůj původní styl 
života. 
 
Cílová skupina  
Zařízení je určeno lidem od 59 let, jejichž soběstačnost je snížena natolik, že již 
nedokážou zůstat ve svém přirozeném sociálním prostředí i s případnou pomocí 
terénních služeb a jejich rodina nemůže či odmítá péči poskytnout.  
 
Zásady poskytování sociální služby 
Důstojnost 
Respekt 
Rovnost 
Individualizace 
Partnerský přístup 
 
Jednání se zájemcem o službu, vstup uživatele do služby 
Jednání se zájemcem o službu je proces, který hraje klíčovou roli ve snaze poskytnout 
službu nastavenou podle individuálních potřeb každého klienta. Průběh jednání od 
prvního kontaktu, během postupného vyjasňování potřeb zájemce a možností služby 
vyústí v sepsání Smlouvy o poskytování sociální služby. Jednání zahrnuje veškerou 
komunikaci, která probíhá mezi zájemcem, jeho blízkými nebo jeho opatrovníkem a 
zástupcem Charitního domova. Výsledkem jednání je přesné definování cílů, kterých 
chce zájemce dosáhnout prostřednictvím naší služby.  
 
V průběhu první schůzky informujeme o druhu sociální služby, kterou poskytujeme a jejím 
obsahu, informujeme o cenách za naše služby a o možnostech jejích úhrad, informujeme 
o aktuální volné kapacitě zařízení nebo o možnosti zařazení do pořadníku v případě 
plného obsazení služby, odpovíme na otázky, které nám zájemce o službu položí, 
zjišťujeme, jaké jsou potřeby zájemce, formulujeme, jaké služby mu můžeme nabídnout, 
zjišťujeme, jakou představu má zájemce o naší službě, jaký má osobní cíl a zda jej naše 
služba může pomoci naplnit, pomáháme zájemci formulovat jeho osobní cíle. V případě, 
že je zřejmé, že naše služba není to, co zájemce hledá, snažíme se jej seznámit s 
možnostmi, které by mohl využít, případně vyhledáme kontakty na sociální nebo i jiné 
vhodné služby. 
 
Návrh smlouvy o poskytování sociální služby 
Dohodneme si schůzku s žadatelem, případně i s opatrovníkem, vítáme i přítomnost 
nejbližších, zejména členů rodiny. Schůzka probíhá zpravidla v kanceláři vedoucí a 
účastní se jí mimo žadatele a jeho doprovodu vedoucí zařízení nebo sociální pracovník.  
 
Podpis smlouvy o poskytování sociální služby 
Podpisem smlouvy se ze žadatele o službu stává klient.  
 
Nástup do zařízení a základní ustanovení 
Nástup na pobyt do Charitního domova oznamuje žadateli vedoucí Domova nebo sociální 
pracovnice písemně či ústně. Současně mu oznamuje, které doklady je třeba při nástupu 
předložit a které věci by měl mít s sebou. Při nástupu uvede pracovnice Charitního 
domova uživatele na přidělený pokoj a seznámí ho s dalším vybavením souvisejícím 
s pobytem v Charitním domově. Vedoucí nebo sociální pracovnice Charitního domova 
podepíše se žadatelem Smlouvu o poskytování sociálních služeb. Klíčový pracovník, 
který byl klientovi přidělen již při jednání se zájemcem o službu, vypracuje s klientem 
Individuální plán. Podklady pro tvorbu plánu čerpá z podané žádosti o umístění, 
z provedeného šetření a především z informací, které získal od zájemce a jeho blízkých. 
Klient si přináší do Charitního domova věci osobní potřeby. Oděv a prádlo si označí 
nesmazatelným způsobem. Klient má právo po předchozím projednání s vedením 
Charitního domova doplnit vybavení pokoje o jemu milé věci.  
Popis služby 
Naplnění základních činností ze zákona 
Základní sociální poradenství 
Poskytnutí ubytování 
Poskytnutí stravy 
Pomoc při zvládání běžných úkonů péče o vlastní osobu  
Pomoc při osobní hygieně nebo poskytnutí podmínek pro osobní hygienu 
Zprostředkování kontaktu se společenským prostředím 
Sociálně terapeutické činnosti 
Aktivizační činnosti 
Pomoc při uplatňování práv, oprávněných zájmů a při obstarávání osobních záležitostí 
 
 
Pravidla poskytování služby 
Doba nočního klidu je stanovena od 22.00 hod. do 6.00 hod.  
Klienti i pracovníci Charitního domova jsou povinni chovat se k sobě ohleduplně, 
vzájemně si vykají, pokud se nedohodnou jinak. Dohoda o tykání mezi klientem 
a personálem musí být písemná.  
Klienti i pracovníci Charitního domova jsou povinni se vyvarovat všeho, co ruší vzájemné 
soužití a dobré vztahy, a přispívat tak k vytvoření pěkného a klidného prostředí Charitního 
domova.  
V Charitním domově platí zákaz kouření, nepřiměřené používání alkoholických nápojů 
a jiných omamných látek a prostředků. Kouřit je povoleno na balkonech pokojů, pokud to 
neobtěžuje sousedy.  
Klienti mohou přijímat návštěvy ve svých pokojích během celého dne s přihlédnutím 
k provozu Charitního domova a s ohledem na ostatní klienty. 
Klient dbá na to, aby jeho zaviněním nevznikla škoda na zdraví, na majetku ostatních 
klientů nebo na zařízení Charitního domova. Při způsobení škody z nedbalosti je 
povinností klienta škodu nahradit.  
Metody práce 
Individuální plánování péče 
Aktivizační metody 
Reminiscenční terapie 
Sociální práce 
Kognitivní trénink 
Komunikace a podpora autonomie 
Paliativní péče 
 
Pravidla pro vyřizování stížností 
POSTUP PRO PODÁVÁNÍ A VYŘIZOVÁNÍ PODNĚTŮ, PŘIPOMÍNEK A 
STÍŽNOSTI 
 
V rámci naší služby, Vám chceme poskytnout to nejlepší, co je v našich silách a 
zákonných normách ČR, ale nejsme neomylní, proto se nebojte a upozorněte nás na 
naše případné chyby. 
 
Pokyny pro podávání a vyřizování podnětů, připomínek a stížností pro klienta 
 
Vážený pane, v případě nespokojenosti s naší službou můžete podat 
připomínku nebo stížnost u: 
 službukonajícího zaměstnance. 
 
schránky důvěry. 
 
Pokud nebudete s vyřízením spokojen/a, můžete se následně obrátit na: 
 
vedoucího zařízení. 
 
Pokud nebudete s vyřízením spokojen/a, můžete se následně obrátit na: 
 
Ředitele Charity Uherské Hradiště – Velehradská 247, 686 01 Uherské 
Hradiště, tel. 572550137. 
 
Pokud důvody stížnosti přetrvávají i nadále, můžete se obrátit na nadřízený 
orgán poskytovatele: 
 Ředitele ACHO Olomouc – Křížkovského 11, 771 01 Olomouc, tel. 585229380. 
 Arcibiskupa olomouckého – Wurmova 9, 771 01 Olomouc, tel. 587405411, 
 
nebo na instituci sledující dodržování lidských práv: 
 Ochránce lidských práv – Údolní 39, 602 00 Brno, tel. 542542888. 
 Český helsinský výbor, Jelení 5/199, 118 00 Praha 1, tel. 224372334. 
 
Stěžovat si můžete písemnou nebo ústní formou, ale také anonymně. 
 Písemně: 
dopis, e-mail, zápisem do PC. 
 
Ústně: 
 
telefonem, verbálně přímo pracovníkovi. 
 
Anonymně:  
do Schránky pro anonymní stížnosti. 
 
Při podání podnětů, připomínek nebo stížností - postupujte  následovně: 
1. Zařízení má k dispozici PC v kanceláři služby, kam můžete prostřednictvím 
službukonajícího zaměstnance zapisovat své stížnosti. Své anonymní 
stížnosti můžete vhodit do „Schránky pro anonymní stížnosti“. Tato schránka 
je umístěná u vstupu do služby na levé straně, prostor není monitorován 
2. Telefonicky anebo osobně si můžete stěžovat přímo službukonajícímu 
zaměstnanci, který provede zápis této stížnosti v PC. Pokud se stížnost týká 
přímo službukonajícího zaměstnance, je možné si stěžovat přímo u 
vedoucího zařízení. 
3. Máte právo si svobodně zvolit při vyřizování své stížnosti jakéhokoliv 
nezávislého zástupce (příbuzného člověka, někoho z přátel, popř. jinou 
osobu, nebo organizaci). 
4. Stížnosti prosím zaznamenávejte tak, aby bylo zřetelné, co jste chtěl/a 
sdělit. 
5. Vedoucí zařízení zajišťuje, aby PC a Schránka pro anonymní stížnosti byly 
pravidelně kontrolovány, zda neobsahují nový zápis. Kontroly se provádějí 
1x týdně zpravidla v pondělí. 
6. Všechny stížnosti (písemné, ústní i anonymní) jsou evidovány a zapsány 
v PC. 
7. Písemné i ústní stížnosti jsou vyřizovány písemně zápisem do PC, lhůta pro 
vyřízení je max. 30 dnů od přijetí stížnosti, při předání stížnosti odvolacímu 
stupni začíná běžet lhůta 30 dnů pro vyřízení od předání odvolacímu stupni. 
8. Stížnost je vyřízena písemnou odpovědí, včetně informace o přijatých 
opatřeních k odstranění zjištěných závad. Záznam je proveden do PC. Na 
požádání je možné tento zápis vytisknout a předat stěžovateli. 
9. Anonymní stížnosti jsou vyřizovány neadresně prostřednictvím vyvěšení na 
nástěnce (po dobu 30. dnů od vyřízení stížnosti), včetně informace o 
přijatých opatřeních k odstranění zjištěných závad. Lhůta pro vyřízení 
stížnosti je max. 30 dnů od přijetí stížnosti. 
 
Pravidla pro ukončení služby 
Ukončení pobytu v zařízení 
Klient může Smlouvu vypovědět kdykoliv s okamžitou platností bez udání důvodu. 
Poskytovatel může Smlouvu vypovědět s výpovědní lhůtou 31 dní, která počíná běžet 
prvním dnem následujícím po doručení písemné výpovědi klientovi a to z níže uvedených 
důvodů. 
Pobyt v Charitním domově končí: 
1. Klient může Smlouvu vypovědět kdykoliv s okamžitou platností, bez udání důvodu. 
2. Poskytovatel může Smlouvu vypovědět s výpovědní lhůtou 31 dní, která počíná 
běžet prvním dnem následujícím po doručení písemné výpovědi klientovi, a to 
pouze z těchto důvodů: 
a) Klient porušuje své povinnosti vyplývající ze Smlouvy a Domácího řádu. Za 
porušení povinností vyplývajících ze Smlouvy se považuje zejména 
nezaplacení úhrady za poskytnutí sociální služby. 
b) Klient vzhledem ke změně svých možností, schopností a přání potřebuje jiný 
druh služby, 
c) zánik služby z důvodů finančních nebo provozních. 
3. Výpovědní lhůta může být Poskytovatelem v odůvodněných případech, uvedených 
v Domácím řádu, zkrácena až na jeden pracovní den od doručení výpovědi 
klientovi. 
4. Smlouva může být ukončena v případě, že klient nevyužívá činnosti služby po 
dobu delší než 31 dní. 
5. Smlouva může být ukončena vzájemnou písemnou dohodou obou smluvních stran. 
Mezi hrubé porušování Domácího řádu patří zejména:  
- 
vyvolávání konfliktů, hádek, slovní agresivita, 
- 
psychické týrání spolubydlících osob nebo personálu, 
- 
opilství nebo stav podobný opilství vyvolaný jinými návykovými látkami, 
- 
agresivita psychická, fyzická, sexuální, vyhrožování, 
- 
tělesné, psychické a sexuální násilí, 
- 
fyzické napadení spolubydlících nebo personálu,  
- 
prokázané okrádání spolubydlících nebo personálu.  
 
V případech hrubého porušení Domácího řádu je klient nejprve upozorněn na takové 
chování slovně, pokud v takovém chování pokračuje, sociální pracovnice zpracuje 
dokument Mimořádná událost, kde popíše podstatu porušení Domácího řádu, ať už jedno 
závažné porušení nebo řetězec méně závažných porušení, zaznačí datum a okolnosti 
události, případně svědky. Vedoucí Charitního domova nebo sociální pracovnice seznámí 
klienta s tímto dokumentem, což klient potvrdí svým podpisem. Pokud i po tomto 
písemném upozornění klient pokračuje v chování, které narušuje soužití v Charitním 
domově, vedoucí může přistoupit k výpovědi Smlouvy o poskytování sociální služby, kdy 
výpovědní lhůta bude zkrácena na 1 pracovní den od doručení písemné výpovědi 
klientovi. 
Úmrtím klienta. 
V případě úmrtí nebo náhlého odchodu klienta sepíše neodkladně vedoucí či jiný 
pověřený pracovník za účasti dvou svědků všechny věci klienta. Cenné věci převezme do 
úschovy vedoucí a uloží do trezoru. Majetek je předán oproti podpisu klientovi, jeho 
opatrovníkovi nebo oprávněným dědicům.  
 
Úhrady za služby 
Na základě aktuálního znění vyhlášky MPSV č. 505/2006 Sb., kterou se provádějí některá 
ustanovení Zákona o sociálních službách č. 108/2006 Sb., upravuje Charita Uherské 
Hradiště výši úhrad za úkony v rámci poskytování služby. Výše úhrad jsou zveřejněny 
v Ceníku na webových stránkách organizace. 
Poskytovatel je oprávněn provádět změnu ceny, s níž bude uživatel seznámen alespoň 
15 dnů před nabytím účinnosti takové změny. 
 
Další doplňující informace 
žádné 
Fakultativní služby (jsou-li poskytovány) 
neposkytujeme 
Prostory, materiální a technické vybavení (bezbariérovost) 
Charitní domov Hluk je bezbariérovým zařízením.  
Kapacita je 25 lůžek  (17 jednolůžkových pokojů, 1 dvoulůžkový a 2 třílůžkové pokoje). 
Každý klient má k dispozici elektrické polohovací lůžko s lůžkovinami, případně 
antidekubitní matrací, polohovací jídelní stoleček k lůžku, skříň na oblečení, hygienické 
potřeby, atd., umyvadlo se zrcadlem, televizi. Dle potřeb klienta je pokoj upraven a 
doplněn jiným nábytkem (stůl, židle, toaletní křeslo, atd.).  
4 pokoje mají sprchový kout a toaletu. 
WiFi je k dispozici za poplatek. 
Klienti mohou využívat společné chodby, kde probíhají aktivizace, jídelny, kaple, terasy a 
zahrady.  
Pro imobilní klienty jsou k dispozici zvedací zařízení se speciálními křesly.  
 
Datum aktualizace: 1. 8. 2024 
