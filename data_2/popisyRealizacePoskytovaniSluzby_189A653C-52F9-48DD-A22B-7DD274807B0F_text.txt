    Domov V Zahradách Zdice, poskytovatel sociálních služeb 
                      se sídlem Čs. armády 969, 267 51  ZDICE 
 
 
 
 
1 
 
Realizace poskytované služby – domov pro seniory 
 
            
Organizace Domov V Zahradách Zdice, poskytovatel sociálních služeb 
Domov V Zahradách Zdice, poskytovatel sociálních služeb, nabízí umožnění prožití klidného, 
bezpečného a spokojeného života zejména ve stáří. Pomáháme a podporujeme i při další 
seberealizaci našich klientů aktivním zapojením do života ve městě a udržením vzájemných 
kontaktů s rodinou a přáteli. 
 
Poslání sociální služby 
Posláním Domova V Zahradách Zdice, je při poskytování služby domov pro seniory zajistit 
prožití klidného, bezpečného a spokojeného života seniorům, kteří potřebují celodenní 
podporu, pomoc a péči. Domov poskytuje služby seniorům od 65 let, kteří vzhledem ke svému 
věku, zdravotnímu stavu a sociální situaci jsou závislí na pomoci jiné osoby a nemohou žít ve 
svém přirozeném prostředí za využití terénních či ambulantních služeb. Pomůžeme při další 
seberealizaci našich klientů aktivním zapojením do života ve městě a udržením vzájemných 
kontaktů s rodinou a přáteli. 
 
Jakou službu poskytujeme 
Sociální služba Domov pro seniory je poskytována v souladu s ustanovením § 49 zákona č. 
108/2006 Sb., o sociálních službách, ve znění pozdějších předpisů a vyhlášky č. 505/2006 
Sb., kterou se provádí některá ustanovení zákona o sociálních službách, ve znění pozdějších 
předpisů. Služba je poskytována na základě uzavřené smlouvy mezi poskytovatelem a 
klientem. 
 
Co nabízíme  
 
a) Ubytování na jednolůžkových a dvoulůžkových pokojích - s pravidelným úklidem, 
praním, žehlením a drobnými opravami ložního i osobního prádla. 
b)  Celodenní stravování - včetně dietního stravování. 
c) Pomoc při běžných úkonech péče o vlastní osobu - pomoc při oblékání a svlékání včetně 
speciálních pomůcek; při přesunu na lůžko či vozík; při vstávání, uléhání či změně polohy na 
lůžku; při podávání jídla a pití; při prostorové orientaci a samostatném pohybu ve vnitřním i 
vnějším prostoru. 
d) Pomoc při osobní hygieně či poskytnutí podmínek pro její výkon - pomoc při úkonech 
osobní hygieny; při použití WC; při základní péči o vlasy a nehty. 
e) Zprostředkování kontaktu se společenským prostředím – podporujeme a pomáháme 
při využívání běžně dostupných služeb a informačních zdrojů; při obnovení či upevnění 
kontaktů s rodinou; při dalších aktivitách podporujících sociální začleňování osob. 
f) Sociálně terapeutickou činnost - nabízíme socioterapie, jejichž poskytování vede k rozvoji 
či udržení osobních a sociálních schopností i dovedností, podporujících sociální začleňování 
osob. 
    
 
2 
 
g) Aktivizační činnosti - klientům nabízíme volnočasové a zájmové aktivity; pomoc při 
obnovení nebo upevnění kontaktu s přirozeným sociálním prostředím; nácvik a upevňování 
motorických, psychických a sociálních schopností i dovedností. 
h) Pomoc při uplatňování práv a oprávněných zájmů - pomoc při obstarávání osobních 
záležitostí; pomoc při komunikaci vedoucí k uplatňování práv a oprávněných zájmů. 
i) Ošetřovatelská a rehabilitační péče - v souladu s § 36 zákona č. 108/2006 Sb., o 
sociálních službách, ve znění pozdějších předpisů. 
 
Jako poskytovatel sociálních služeb poskytujeme také základní sociální poradenství. 
 
Komu službu poskytujeme 
Cílovou skupinou služby Domov pro seniory jsou senioři starší 65ti let, kteří vzhledem ke 
svému věku a zdravotnímu stavu potřebují psychickou a fyzickou pomoc, kterou jim nemůže 
poskytnout rodina ani terénní či ambulantní sociální služby a potřebují pravidelnou pomoc jiné 
fyzické osoby a to ve formě pobytové sociální služby.  
 
 
Kdy, kde a s jakou kapacitou je služba poskytována 
 
Služba Domov pro seniory se poskytuje formou pobytové služby nepřetržitě 24 hodin denně v 
Domově V Zahradách Zdice, Čs. armády 969. Domov pro seniory je poskytován 102 klientům 
v jednolůžkových a dvoulůžkových pokojích. 
 
Jak službu poskytujeme 
 
Našim klientům poskytujeme jednotlivé činnosti v návaznosti na jejich cíle, potřeby, 
schopnosti, a možnosti a přání. S klientem je vytvořen individuální plán, ve kterém je 
konkretizován rozsah poskytování sociální služby, tj. co je poskytováno. Snažíme se klienty v 
jejich aktivitě podporovat tak, že za ně nečiníme to, co sami zvládnou. 
Klienti si vždy mohou zvolit způsob, jakým budou trávit den. Je pouze na nich, zda se budou 
bavit čtením, sledováním TV, zlepšováním pohybového aparátu, nebo využijí společné aktivity 
nabízené domovem. Zároveň jsou aktivity nabízeny se zohledněním individuality každé osoby 
a s podporou ze strany zaměstnanců. 
 
Cíle služby 
• 
usnadnění života ve stáří – dopomocí ze strany pracovníků a služby se zohledněním 
individuálních potřeb každého klienta 
• 
podpora a pomoc klientům v zachování soběstačnosti - poskytování podpory, pomoci 
a péče podle dohodnutých a vyhodnocených potřeb klienta v rámci jeho zvyklostí; 
poskytovat takovou míru podpory, kterou klient skutečně potřebuje, s ohledem na jeho 
možnosti a schopnosti 
• 
vytváření podmínek k rozšíření osobních kontaktů - podporovat kontakty s rodinou a 
blízkými klienta 
• 
podpora seberealizace klientů - cíleně nabízet klientům účast na společenských 
aktivitách; podpora smysluplného trávení času 
• 
zajištění klidu a bezpečí  
    
 
3 
 
• 
uspokojovat individuální potřeby klientů - poskytování sociální služby podle možností 
přizpůsobovat zvyklostem klientů 
• 
zlepšovat materiálně technické vybavení služby 
• 
respekt k individualitě každého klienta a jeho potřeb - způsobem poskytování sociální 
služby přiblížit život klientů domova, aby se co nejvíce přiblížili běžnému způsobu 
života 
• 
poskytovat odborné služby – podporovat rozvoj pracovníků v rámci vzdělávání a 
dalších aktivitách  
 
V případě potřeby bližších informací, jako je postup pro jednání se zájemcem, způsob 
uzavírání smlouvy, ukončování služby, oblast stížností jsou tyto informace uvedeny na 
webových stránkách organizace:  https://www.seniori-zdice.cz/ 
 
 
Ve Zdicích 01.01.2022 
 
 
 
 
           Mgr. Alexandr Koráb 
 
ředitel Domova V Zahradách Zdice 
 
