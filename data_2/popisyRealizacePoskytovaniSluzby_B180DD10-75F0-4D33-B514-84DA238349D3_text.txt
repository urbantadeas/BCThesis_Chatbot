   
                  Popis realizace poskytování sociálních služeb                                    
   
   
Název poskytovatele   
Sociální služby města Kroměříže, příspěvková organizace   
Druh služby   
domov pro seniory   
Forma služby   
pobytová   
Název zařízení a místo 
poskytování   
Domov pro seniory U Kašny   
Riegrovo nám 159   
767 01 Kroměříž   
    
   
Poslání    
Naší snahou je vytvořit domov a přirozený způsob života seniorům, kteří potřebují podporu 
a pomoc v oblasti péče o vlastní osobu – udržování soběstačnosti, podpora sebeobsluhy a 
zvyků. Máme zájem vytvářet takové prostředí a podmínky, aby nedocházelo k vyloučení 
seniorů ze společnosti.   
   
Cílová skupina    
Poskytujeme sociální služby dospělým osobám od 55 let věku a seniorům ve věku 60 a 
více let, kteří potřebují pomoc jiné fyzické osoby z důvodu věku a snížené soběstačnosti.   
   
Zásady poskytování sociální služby   
- dodržování a respektování práv klientů na základě Listiny lidských práv a osob   
- respektování osobnosti jedince  
- zachovávání individuálního přístupu ke každému klientovi.    
Jednání se zájemcem o službu, vstup uživatele do služby   
Klient je přijímán na základě předání informací o zařízení, poskytovaných sociálních 
službách a podepsání Smlouvy o poskytnutí sociální služby.   
Popis služby   
Naplnění základních činností ze zákona   
Domov pro seniory poskytuje svým klientům dle zákona č.108/2006 
Sb., o sociálních službách, § 49, odst. 2 tyto základní činnosti:  
 a) ubytování   
b) stravování (částečně i dietní) včetně pomoci při podávání stravy   
c) přímou obslužnou péči v rámci zvládání běžných úkonů o vlastní osobu   
d) pomoc při osobní hygieně nebo poskytování podmínek pro osobní hygienu   
e) zprostředkování kontaktu se společenským prostředím   
f) sociálně terapeutické činnosti   
g) aktivizační činnosti   
h) pomoc při uplatňování práv, oprávněných zájmu a při obstarávání osobních záležitostí.   
    
 
Pravidla poskytování služby   
Zařízení má zpracovaný Provozní a Domácí řád.   
  
Metody práce   
Metodou sociální práce je uplatňování vlastní vůle klienta, rozhodování o sobě a svých 
záležitostech na principu rovnosti, důvěrnosti, zachovávání autonomie klienta.   Cílem je 
podpora sociálních vztahů, osobních cílů a aktivizace klientů, usilování o udržení kvality 
života, navazování kontaktů s okolím a vytvoření domácího prostředí.  
   
   
Pravidla pro vyřizování stížností   
Klient má právo podat stížnost formou ústní, písemnou i anonymní kterémukoliv 
pracovníkovi služby nebo do schránky připomínek a stížností.  Postupy podávání   
a vyřizování stížností stanovuje standard č. 7.     
   
   
Pravidla pro ukončení služby   
Smluvní vztah může být ukončen jak ze strany klienta, tak ze strany poskytovatele. 
Výpovědní důvody a výpovědní lhůty jsou vymezeny ve Smlouvě o poskytnutí sociální   
služby:   
- ukončení uplynutím doby, na kterou byla Smlouva uzavřena   
- ukončení ze strany klienta -   uživatel může ukončit službu   
- ukončení ze strany poskytovatele -   závažné, soustavné nebo opakované porušení, či 
nedodržování smluvních podmínek.    
    
   
Úhrady za služby   
Finanční účast klienta je v souladu se zákonem č.108/2006 Sb., o sociálních službách a 
cena služby se řídí ustanovením Vyhlášky 505/2006 Sb. v platném znění.   
    
 
Další doplňující informace   
Pobytová služba je poskytována pro 80 klientů.  
Další poskytované služby:  
- 
ošetřovatelská péče  
- 
duchovní péče  
- 
základní cvičení v rámci udržení soběstačnosti klienta  
- 
podpora zájmových aktivit  
- 
praní prádla a jeho drobné opravy  
- 
úklid  
- 
dle potřeb klientů služby kadeřnické a pedikérské 
- 
další úkony v rámci fakultativních služeb.  
 
   
Fakultativní služby (jsou-li poskytovány)   
Výši úhrad za fakultativní služby stanovuje Příloha č. 2 ke Smlouvě o poskytnutí sociální 
služby. Informace o fakultativních činnostech poskytnou sociální pracovnice – tel.: 
573 500 715.   
Prostory, materiální a technické vybavení (bezbariérovost)   
Domov pro seniory tvoří komplex tří budov, součástí jsou také tři společné terasy a dvorní 
trakt. Klienti jsou ubytováni v jednolůžkových, dvoulůžkových a dvou třílůžkových pokojích. 
Součástí všech pokojů je předsíň a sociální zařízení se sprchovým koutem. K podávání 
jídla slouží uživatelům 4 jídelny, dále mohou klienti využívat 3 kulturní místnosti vybavené 
televizory, knihovnu a 2 společné koupelny vybaveny masážní vanou.  
Materiální a technické vybavení odpovídá bezpečnostním i hygienickým požadavkům 
poskytovaných sociálních služeb, vybavení nábytkem věku klientů. Chodby a sociální 
zařízení jsou vybaveny madly, pro usnadnění orientace uživatelů jsou všechny prostory 
řádně označeny včetně piktogramů.   
   
  
  
Dne: 2. 11. 2023                                                                      Zpracoval: Ondřej Vaculík 
                                                                                                                     vedoucí domova                            
  
   
   
 
