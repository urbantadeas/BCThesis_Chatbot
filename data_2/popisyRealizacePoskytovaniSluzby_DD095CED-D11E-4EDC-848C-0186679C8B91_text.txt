 
Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
Sociální centrum Kraje Vysočina, p.o., Rantířovská 5908/2a, 
58601 Jihlava 
Druh služby 
Domov pro seniory 
 
 
1. Veřejný závazek 
a. Poslání  
Posláním služby domov pro seniory je odborně poskytovat pomoc, podporu a péči lidem, 
kteří nemohou žít z důvodu snížené soběstačnosti a vyššího věku ve svém přirozeném 
sociálním prostředí. 
 
 
b. Cíle  
 
Podporovat uživatele v udržení soběstačnosti a v základních úkonech sebeobsluhy. 
 
Zachovat u uživatelů stávající zdravotní stav, popřípadě podporovat jeho zlepšení. 
 
Podporovat uživatele v udržování kontaktu s rodinou, přáteli a společenským 
prostředím. 
 
Vytvářet příjemné podmínky pro aktivní trávení volného času. 
 
Podporovat uživatele v rozumových, smyslových a motorických dovednostech. 
 
c. Cílová skupina  
Služba domov pro seniory je určena osobám převážně z kraje Vysočina, které dosáhly 60 let 
věku a které z důvodu vyššího věku či pro trvalé změny zdravotního stavu mají sníženou 
soběstačnost a potřebují pravidelnou pomoc jiné fyzické osoby v oblasti soběstačnosti a 
osobní péče. A zároveň jim jejich nepříznivá sociální situace neumožňuje žít ve vlastním 
přirozeném sociálním prostředí. 
 
d. Zásady poskytování sociální služby 
 
Týmová práce 
 
Individuální přístup ke každému uživateli 
 
Vzájemná důvěra a respekt 
 
Vytváření podmínek pro uplatňování vlastní vůle uživatele 
 
Podpora samostatnosti a soběstačnosti 
 
Zachování lidské důstojnosti a úcty k člověku 
 
Pomoc a podpora při udržování přirozených vztahů (rodina, přátelé) 
2. Jednání se zájemcem o službu, vstup uživatele do služby, uzavření smlouvy 
Jednání se zájemcem o službu probíhá na základě projeveného zájmu zájemce o sociální 
službu.  Jednání se účastní zájemce, popř. zástupce zájemce a sociální pracovník. Při 
jednání sociální pracovník informuje zájemce o rozsahu poskytovaných služeb, o poslání a 
cílech domova, o výši úhrad za poskytované služby. Zájemci je dán dostatečný prostor k  
dotazům. Jednání se zájemcem může probíhat osobně v organizaci, telefonicky, písemně 
nebo elektronicky. 
Při jednání se zájemcem o službu sociální pracovník společně se zájemcem projednává 
požadavky, očekávání a předběžné osobní cíle. 
V případě, že služba splňuje potřeby, požadavky a očekávání zájemce, jsou předány zájemci 
potřebné formuláře k vyplnění:    
Žádost o poskytování sociální služby, 
Vyjádření ošetřujícího lékaře. 
Žadatel dále může k žádosti doložit kopii rozhodnutí o přiznání příspěvku na péči, pokud je 
příjemcem této dávky. 
 
3. Popis služby 
a.    Naplnění základních činností ze zákona 
 
 
pomoc při zvládání běžných úkonů péče o vlastní osobu – prostřednictví PSS 
v nepřetržité službě 24 hod., dle individuálního plánu péče 
 
pomoc při osobní hygieně nebo poskytnutí podmínek pro osobní hygienu – 
prostřednictvím PSS, podle individuálního plánu péče 
 
poskytnutí stravy nebo pomoc při zajištění stravy – nabízíme celodenní stravování, 
zajišťujeme pitný režim 
 
poskytnutí ubytování – nabízíme celoroční ubytování v 1, 2 nebo 3 lůžkových 
pokojích s příslušenstvím (pobytová služba) 
 
 vzdělávací a aktivizační činnosti – prostřednictvím aktivizačních pracovníků 
 
sociální poradenství – základní i odborné 
 
zprostředkování kontaktu se společenským prostředím – pomoc při kontaktu 
s rodinou, úřady, vrstevníky 
 
sociálně terapeutické činnosti – podle potřeb uživatele 
 
aktivizační činnost 
 
pomoc při uplatňování práv, oprávněných zájmů a při obstarávání osobních 
záležitostí – podle potřeb uživatele 
 
 
b. Finanční spoluúčast uživatele na službě 
Uživatel si službu hradí ze svého příjmu s ohledem na 15% zůstatek na osobní potřeby. 
V případě, že uživatel nemá dostatečnou výši příjmu, je s rodinou uživatele dohodnuta 
spoluúčast na doplácení v rámci Dohody o přistoupení k závazku. Platný přehled úhrad za 
poskytované služby je k dispozici na webových stránkách organizace www.sockv.cz nebo 
www.domovzdirec.cz. 
 
c. Způsob podávání a vyřizování stížností 
Stížnost lze podat ústně (i telefonicky) nebo písemně.  
Ústní stížnost lze sdělit pracovníkům domova, kteří jí předají nadřízenému 
pracovníkovi, a ten postupuje dle Standardu kvality č. 7. 
Písemnou stížnost lze vhodit do schránky na stížnost a podněty, která je 
umístěna na několika místech v domově. Dále může písemnou stížnost předat 
pracovníkům domova, kteří předají nadřízenému pracovníkovi, a ten postupuje 
dle Standardu kvality č. 7. Písemnou stížnost je také možné zaslat 
prostřednictvím České pošty. 
Stížnost lze podat také elektronicky - na e-mail pracovníků domova, ředitelky 
organizace. 
Stížnosti se považují za vyřízené, jakmile po jejich prošetření byla učiněna 
opatření potřebná k odstranění zjištěných závad a stěžovatel byl o tom 
vyrozuměn. 
Evidence stížností je vedena v sešitě, uloženém u ředitelky domova. Ta také 
vyplní informace o přijaté stížnosti na Portál Krajského úřadu Kraje Vysočina.  
Lhůta pro vyřízení stížnosti je 30 dní. 
V případě nespokojenosti se způsobem vyřízení stížnosti ze strany poskytovatele je 
možnost se obrátit na zřizovatele Kraj Vysočina, Žižkova 57, 586 01      Jihlava. 
 
Vzhledem k tomu, že současná právní úprava nestanovuje kompetence jednotlivých orgánů, 
doporučujeme se v záležitostech týkajících se registrací sociálních služeb obrátit na Krajský 
úřad Kraje Vysočina / Žižkova 57, 586 01 Jihlava /. V záležitostech, týkajících se kvality 
poskytovaných služeb na inspekce sociálních služeb Ministerstva práce a sociálních věcí / 
Na Poříčním právu 1/376, 128 01 Praha 2/, případně na Kancelář veřejného ochránce práv – 
Ombudsmana / Údolní 39, 602 00 Brno /. 
 
 
d. Ukončení poskytování služby 
Smlouva obsahuje výpovědní důvody ze strany uživatele (bez udání důvodu, písemně, 
výpovědní lhůta 1 měsíc) i ze strany poskytovatele (jestliže uživatel hrubě porušuje své 
povinnosti vyplývající ze smlouvy, nebo se uživatel dopouští opakovaného porušování 
vnitřních předpisů). Výpověď činí poskytovatel vždy písemně s udáním důvodu, výpovědní 
doba činí 20 dní. 
 
 
e. Další doplňující informace 
Služba je poskytována na adresách: 
- 
 Rantířovská 5908/2a, 58601 Jihlava 
- 
Ždírec 43, 58813 Polná. 
Podrobné informace lze získat na www.sockv.cz. 
 
4. Fakultativní služby (jsou-li poskytovány) 
Sociální centrum Kraje Vysočina, p.o. dále poskytuje služby nad rámec zákonem 
stanovených činností. Platný přehled úhrad za poskytované služby je k dispozici na 
webových stránkách  www.sockv.cz. 
 
 
5. Materiální, technické a hygienické podmínky pro zabezpečení sociální služby  
 
Služby domova pro seniory jsou poskytovány v nově vybudovaném Sociálním centru Kraje 
Vysočina na adrese Rantířovská 5809/2a v Jihlavě. Tento objekt je čtyřpodlažní, tvořený 
třemi vzájemně propojenými budovami, označenými Východ, Střed a Západ. Přístup a pohyb 
po objektu je bezbariérový, zajištěný čtyřmi výtahy.  
Kapacita nově zajišťované služby je určena pro 26 uživatelů a je soustředěna v budově 
Západ.  
          Ve druhém patře je umístěn domov pro seniory o kapacitě 26 uživatelů, sestávající 
z osmi dvojlůžkových a deseti jednolůžkových pokojů se sociálním zařízením. V každém 
pokoji má uživatel k dispozici polohovatelnou elektrickou postel, odkládací stolek, skříň a 
další úložné prostory, stolek, židli a televizi. V koupelně je toaleta, sprchový kout se sklopnou 
židlí, umyvadlo a nastavitelné zrcadlo. Hygiena je prováděna ve vlastních koupelnách na 
pokojích nebo v centrální koupelně na patře. Uživatelé mají k dispozici společenskou 
místnost, která slouží současně jako jídelna, vybavenou stoly a židlemi. Výdej stravy je 
prováděn přes výdejní kuchyňku, do které je strava zavážena tabletovými vozíky ze 
stravovacího zařízení Nemocnice Jihlava. Kuchyňka je dále vybavena ledničkou, myčkou 
nádobí, čajovarem, varnou konvicí a mikrovlnou troubou. Klienti jedí buď v jídelně, nebo na 
svých pokojích. Ve společenské místnosti je k dispozici veřejný počítač, prostor DPS je 
pokryt signálem WiFi. Dalším společným prostorem je odpočinková místnost s televizí, 
vybavená sedací soupravou. Z této odpočinkové místnosti je přístupná místnost aktivit, která 
je vybavená kompletní kuchyňskou linkou s varnou deskou, troubou, mikrovlnou troubou, 
ledničkou, varnou konvicí a myčkou nádobí. Cvičení a rehabilitace je zajišťována individuálně 
na pokojích nebo skupinově ve společenské místnosti.  
Uživatelé mohou využívat kapli v přízemí, kavárnu v přízemí budovy Střed, venkovní kryté 
posezení před kavárnou a rozlehlou zahradu. Pro rukodělné aktivity je možno využít dvou 
dílen v suterénu objektu. 
Dovoz stravy je prováděn prostřednictvím podzemního spojovacího koridoru z Nemocnice 
Jihlava.  
Praní prádla je zajišťováno rovněž prostřednictvím Nemocnice Jihlava, prádlo klientů se pere 
ve vlastní prádelně. 
K dopravě uživatelů je k dispozici jeden automobil FABIA kombi, plánuje se zakoupení 
vozidla s možností přepravy klienta na vozíku. 
 
 
Služba domova pro seniory je poskytována též ve starší nově rekonstruované budově ve 
Ždírci, č.p. 43. Budova je 3 podlažní, bezbariérová, se 2 výtahy. Kapacita služby je  určena 
pro 33 uživatelů. Pokoje jsou 1 lůžkové ( 4 pokoje), 2 lůžkové ( 7 pokojů ) nebo 3 lůžkové ( 
5 pokojů ), se sociálním zařízením. V každém pokoji má uživatel k dispozici polohovatelnou 
elektrickou postel, odkládací stolek se sklopnou deskou, skříň s trezorkem, další úložné 
prostory, polohovatelné pojízdné křeslo, stolek, židli, televizi a lednici. V koupelně je toaleta, 
sprchový kout se sklopnou židlí, umývadlo a další běžné vybavení. Uživatelé mají  k dispozici 
společenskou místnost, kde jsou stolky a židle, které se dají využít k aktivizačním činnostem. 
Dále sedací souprava, kuchyňka s varnou konvicí, stolek s veřejným počítače s přístupem 
k internetu. Jídelna je vybavena 6 stolky se židlemi, sedací soupravou, umývadlem a 
výdejním místem je spojena s vlastní kuchyní domova, ve které je zajišťováno celodenní 
stravování. Klienti jedí buď v jídelně nebo ve svém pokoji. 
Hygiena je prováděna ve vlastních koupelnách klientů na pokojích nebo v centrálních 
koupelnách. Cvičení a rehabilitace uživatelů je zajišťována individuálně na pokojích, 
v aktivizační místnosti nebo skupinově ve společenské místnosti. Uživatelé mohou využít 
terasu domova plně vybavenou sedacím nábytkem, zahradu a rozsáhlý udržovaný park 
domova nebo altán. Domov má vlastní prádelnu.  Keramická dílna s pecí je umístěna 
v technickém domku asi 100 m od hlavní budovy. K dopravě uživatel nejčastěji k lékaři, do 
nemocnice, na aktivizační činnosti slouží 2 automobily, jedno 9 místné. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Datum:  
 
Jméno a podpis oprávněné osoby: 
 
 
 
 
Razítko 
