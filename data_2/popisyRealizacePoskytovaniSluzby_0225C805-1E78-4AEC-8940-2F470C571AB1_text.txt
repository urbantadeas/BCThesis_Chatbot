 
 
Domov pro seniory Kladno 
ul. Františka Kloze č. p. 1178, 272 01 Kladno 
tel.: 312 242 452, fax: 312 241 955. e-mail: DSKladno@dskladno.cz 
 
 
 
Základní údaje o poskytovateli sociálních služeb 
 
 
Název:  
Domov pro seniory Kladno, p. o.  
Zastoupen: 
JUDr. Miroslavem Petrákem - ředitelem 
Sídlo:   
ul. Františka Kloze, č. p. 1178, 272 01 Kladno  
IČO:  
66318475 
Číslo účtu:  
196728990227/0100  
Zřizovatel:   Statutární město Kladno  
Webová adresa: 
www.domov-kladno.cz 
E-mail:  
 
dskladno@dskladno.cz 
 
 
 
Popis činnosti poskytování sociální služby - § 49 Domovy pro seniory 
 
Sociální služba je poskytována celoročně v nepřetržitém provozu. Přijetí do domova je 
realizováno na základě rozhodnutí o přijetí. 
 
 
Zdravotní péče je zajišťována třemi praktickými lékaři. Tito lékaři spolupracují s odbornými 
lékaři – psychiatrem, zubařem a kožním lékařem, kteří do domova docházejí. Je ponechána 
možnost zachování původního ošetřujícího lékaře. 
 
Ošetřovatelskou péči v nepřetržitém provozu zajišťuje tým pracovníků s odpovídající 
kvalifikací. O pohybovou aktivitu se starají rehabilitační pracovníci a fyzioterapeut. Pracovníci 
pro volnočasové aktivity organizují zájmové činnosti klientů. 
 
 
 
 
 
 
 
 
 
 
 
Okruh osob, pro které je sociální služba určena: 
 
Poslání domova: 
 
Posláním pobytové služby - Domova pro seniory Kladno, příspěvkové organizace, zřízené 
Statutárním městem Kladno je podpora seniorů, kteří se z důvodu věku či zdravotního stavu 
ocitli v nepříznivé sociální situaci a potřebují pomoc druhé osoby. Svou činností podporujeme 
klienty v soběstačnosti, důstojném způsobu života a dosavadních společenských kontaktech. 
 
 
Účel: 
 
Domov pro seniory Kladno jako poskytovatel sociálních služeb nabízí pobytové služby 
osobám, které mají sníženou soběstačnost zejména z důvodu věku, jejichž situace vyžaduje 
pravidelnou pomoc jiné fyzické osoby. 
 
 
Předmět činnosti: 
 
Předmětem činnosti je poskytování komplexní sociální péče spočívající v zabezpečení 
celoročního ubytování, stravování a dalšího zaopatření. Domov pro seniory Kladno poskytuje 
zdravotní, rehabilitační, sociální a ošetřovatelskou péči personálem s odpovídající kvalifikací. 
V rámci doplňkové činnosti poskytuje Domov pro seniory Kladno služby dalším občanům 
v rámci kapacitních možností. Jedná se například o rehabilitaci, pedikúru, prodej stravy, dále o 
nákup a prodej drobného zboží pro klienty Domova pro seniory Kladno, o výrobu a prodej 
předmětů v rámci pracovní terapie, a dále o reklamní činnost a marketing.  
 
 
 
 
CÍLOVÁ SKUPINA  
 
 
Pro koho je náš Domov určen: 
 
 
Dle ustanovení zákona č. 108/2006 Sb. o sociálních službách ust. § 49 se v Domově pro seniory 
Kladno poskytují pobytové služby osobám, které mají sníženou soběstačnost zejména z důvodu 
věku, jejichž situace vyžaduje pravidelnou pomoc jiné fyzické osoby. 
 
 
 
Cílová skupina: 
senioři 
 
Věková struktura: od 60 ti let věku a výše 
 
  
 
 
 
 
 
 
Domov pro seniory Kladno není schopen poskytnout kvalitní službu, pokud: 
 
 
 neposkytuje službu, o kterou zájemce žádá 
 zájemce nepatří do cílové skupiny Domova pro seniory Kladno 
 nemá dostatečnou kapacitu 
 má zájemce infekční onemocnění 
 zdravotní stav zájemce vyžaduje stálou zdravotní péči či psychiatrický 
stav vyžaduje ústavní léčbu, tzn., zájemce trpí duševním onemocněním 
 je pravděpodobné, že by zájemce mohl svojí agresí ohrožovat ostatní 
klienty, např. při zneužívání návykových látek 
 se zájemce nachází v terminálním stavu 
 byla s klientem ukončena smlouva o poskytování sociální služby z důvodu 
porušení práv a povinností 
 klient vypověděl smlouvu o poskytování sociální služby z osobních 
důvodů a novou žádost o poskytování sociální služby podává ve lhůtě 
kratší než 6 měsíců 
 
 
 
 
 
 
 
Časový rozvrh a popis realizace poskytování sociálních služeb: 
 
 
Sociální služba je poskytována celoročně v nepřetržitém provozu. Přijetí do domova je 
realizováno na základě rozhodnutí o přijetí (Zápis z jednání přijímací komise), kterému 
předchází podání Žádosti o poskytnutí sociální služby a sociální šetření. 
 
 
 
 
 
Kapacita poskytované sociální služby: 
 
 
Sociální služba celoroční = 133 míst 
 
 
 
 
 
 
 
 
 
 
 
 
 
 
 
Materiální, technické a hygienické podmínky: 
 
 
Domov pro seniory Kladno (dále jen DSK) je čtyřpatrová budova s kapacitou 133 běžných 
celoročních lůžek, a 2 lůžek pro poskytování odlehčovací služby. 
 
Pokoje jsou:   
o jednolůžkové  
65 x  
o dvoulůžkové  
34 x 
 
Z důvodu probíhající rekonstrukce není plně využita celá kapacita. 
 
 
 
 
V budově se nachází suterénu s technickým zázemím, server, dílna údržby, garáž, sklady, 
archiv, hobby místnost, šatny a koupelny zaměstnanců, černá místnost, prádelna a kuchyně. 
             
V přízemí DSK se nachází kancelář ředitele a zástupce ředitele, ordinace, rehabilitace, kancelář 
vrchní sestry, kancelář sociálních pracovníků a pracovnic VČA, účtárna, jídelna, společenská 
místnost, nonstop recepce, pokoj pro hosty a pokoje klientů. 
 
V 1. patře se nachází rehabilitace, ve 2. patře kadeřnictví. V každém patře se nacházejí pokoje 
klientů, pracovna sester, koupelny, toalety a kuchyňky. 
 
Pokoje jsou vybaveny standardním omyvatelným nábytkem, omyvatelnými matracemi, stěny 
jsou povětšinou vymalované bíle. Na chodbách i na pokojích je položeno linoleum, které je 
omyvatelné a dezinfikovatelné. V přízemí i na patrech jsou sanitární zařízení. 
 
Pokoje jsou vybaveny umyvadlem s teplou a studenou vodou, jednolůžkové pokoje mají 
sociální vybavení. Zrekonstruované pokoje mají vlastní koupelnu a WC.  
 
Téměř všichni klienti mají polohovací lůžka. V každém pokoji je TV připojení, dorozumívací 
zařízení klient x sestra a možnost internetového připojení. 
 
Strava je klientům podávána na pokoji. Rozváží a servíruje se z ohřívacího pultu nebo 
z termonádob. Strava je klientům podávána 5x denně, doba podávání stravy je stanovena a 
dodržována Domácím řádem. Jídelní lístek je sestavován stravovací komisí na 2 týdny dopředu 
a je konzultován s vrchní sestrou. Při přípravě pokrmů jsou bezpodmínečně dodržovány platné 
hygienické normy a další právní předpisy. Zbytky pokrmů se ukládají do uzavřených nádob a 
ihned se z kuchyně odstraňují. Vstup do kuchyně je povolen pouze pověřeným pracovníkům za 
předpokladu, že jsou držiteli platného zdravotního průkazu. Zaměstnanci, kteří se podílejí na 
přípravě a výdeji stravy, se povinně stravují v DSK. Dovolují-li to provozní podmínky domova, 
nenaruší-li se tím stravování klientů domova a nebrání-li tomu hygienické a epidemiologické 
důvody, lze poskytovat stravu i jiným občanům nebo subjektům při dodržování platných 
právních předpisů. O poskytování stravy cizím strávníkům rozhoduje ředitel domova, který 
stanovuje i další podmínky pro odběr stravy. 
Garantem dodržování hygienických a epidemiologických předpisů je vedoucí zdravotního 
oddělení.  
 
 
 
Praní, čištění, žehlení a opravy prádla klientů domova zabezpečuje prádelna domova, praní, 
čištění, žehlení a opravy lůžkovin zajišťuje domov prostřednictvím odborné firmy. 
Za úklid, větrání a dezinfekci odpovídají vedoucí zdravotněsociálního a provozněstravovacího 
oddělení.  
 
Pošta je prostřednictvím poštovní doručovatelky doručována denně přímo do budovy. Přímo u 
budovy se nachází poštovní schránka. Na každém patře je umístěn telefonní automat. 
 
V prostoru budov jsou k dispozici 3 výtahy, z nichž 1 vede přímo na zahradu domova. 
 
O určení lůžka pro klienty rozhoduje před jejich přijetím ředitel DSK na základě návrhů 
přijímací komise. 
 
Zdravotní, ošetřovatelská a rehabilitační péče je poskytována v rozsahu, který odpovídá 
potřebám a zdravotnímu stavu klientů. 
 
Více informací o činnosti kuchyně, prádelny, úklidu, dezinfekce a odpadu, o obecné hygieně 
zaměstnanců, o zacházení s léčivy a dalších zásadách činnosti domova je uvedeno v Provozním 
hygienickém řádu DSK. 
 
DSK postupuje dle 15 Standardů kvality sociálních služeb, na základě kterých je činnost DSK 
prověřována a hodnocena. Dále DSK řídí svou činnost dle 25 Směrnic, 21 Vnitřních pravidel a 
11 ostatních dokumentů DSK. Dále každé pololetí vytváříme interní Kontrolní zprávu o 
poskytování služeb v DSK v souladu s veřejným závazkem. Zaměstnanci DSK mají k dispozici 
Manuály pro zaměstnance a Standardy kvality sociálních služeb včetně příloh, tvořených ze 
směrnic, pravidel a ostatních dokumentů DSK, které jsou pravidelně aktualizovány. Klienti 
DSK mají k dispozici tzv. Informační balíček, ve kterém se dozvědí vše potřebné pro život 
v DSK.  
 
