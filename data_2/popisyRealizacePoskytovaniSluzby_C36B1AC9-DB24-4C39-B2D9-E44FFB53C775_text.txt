Domov Rožďalovice  
poskytovatel sociálních služeb se sídlem 
U Barborky 1, 289 34 Rožďalovice 
Příloha k Žádosti o registraci sociálních služeb, § 79 odst. 5d 4. 
 
 
POPIS REALIZACE POSKYTOVÁNÍ SOCIÁLNÍCH SLUŽEB PRO 
DOMOV PRO SENIORY 
 
Poskytujeme a zajišťujeme sociální a ošetřovatelskou péči, která je zaměřena na uspokojování 
potřeb celé osobnosti klienta – klienta chápeme jako psychosomatický, sociální a religiózní celek. 
 
Péče odpovídá potřebám klienta, které jsou definovány především v individuálních plánech 
péče o klienta. 
Klientovi pomáháme žít tak nezávisle a plně, jak si to sám přeje a jak  mu to jeho zdravotní stav 
dovoluje. 
Při péči respektujeme etické principy péče: právo na důstojný život, právo na soukromí, právo na 
vlastní rozhodování. 
Naše služba vytváří bezpečné, klidné, laskavé prostředí a podporuje klienty ve využívání vnějších 
kulturních zdrojů. 
Při péči o naše klienty aplikujeme tyto metody: ke každému klientovi přistupujeme zcela individuálně, 
nabízíme vybrané speciální typy terapií nápomocné k prožití kvalitního stáří, kvalifikovaný personál 
přistupuje ke klientovi empaticky, provoz zařízení přizpůsobujeme co nejvíce potřebám klientů, úzce 
spolupracujeme s rodinou klienta, podáváme speciální stravu, která je přizpůsobena možnostem 
klienta. 
 
Služba pracuje na vizích, které zlepší podmínky života našich klientů. Pomoc, kterou 
poskytujeme, představuje subjektivní přání a objektivní potřeby klienta při respektování daných 
možností domova. 
 
Služby jsou poskytovány na základě uzavřené smlouvy o poskytování služeb, jejíž nedílnou 
součástí je individuální plán péče o klienta, který je aktualizován pravidelně a dle potřeby a to podle 
platného standardu. 
 
Pobyt klienta je celoroční. 
 
Bydlení: pokoje jsou na různé úrovni. V budově klášter převážně jedno a dvoulůžkové se 
standardním vybavením. Bezbariérové. Některé z těchto pokojů jsou na vlastní přání uživatelů 
vybaveny jejich osobním nábytkem včetně vlastních záclon apod. Bydlení v této budově je na úrovni 
odpovídající evropskému standardu bydlení seniorů v rezidenčních zařízeních. 
V budově zámek bydlení neodpovídá potřebám této uživatelské skupiny. 
Pokoje jsou sice prostorné, světlé, slunné, ale převážně více lůžkové bez hygienického zázemí, které je 
umístěno na každém konci chodby zámku. 
 
Každý klient má k dispozici noční stolek s uzamykatelnou zásuvkou na vlastní unikátní klíč. 
Klient může v průběhu pobytu požádat o přestěhování na jiný pokoj. 
Situaci řešíme podle platného standardu. 
 
Stravování: ve vlastní kuchyni domova zajišťujeme uživatelům celodenní stravování, 
diabetikům další večeře. Uživatel si může vybrat oběd z nabídky dvou hlavních jídel. Podle 
doporučení lékaře nabízíme klientům dietní stravování. 
Uživatelům, kteří mají potíže s příjmem stravy, poskytujeme speciální stravu přizpůsobenou jejich 
požadavkům (kaše, mletá strava apod.). 
 
 
Prádlo: ve vlastní prádelně zajišťujeme praní, žehlení a mandlování. Denní dávka prádla je 
cca 300 kg. 
 
 
Úklid: zajišťujeme vlastními pracovníky. 
 
 
Technické vybavení: vlastníme tři automobily, kterými jsou zajišťovány potřeby klientů. 
- 
Škoda FABIA  
 
- 
osobní automobil 
- 
Peugeot Partner  
 
- 
užitkový automobil 
- 
Volkswagen Transportér  
- 
osobní automobil 
     Ostatní standardní služby: standardní služby poskytujeme v rámci určeném rozsahem 
dohodnutým v individuálním plánu péče o klienta. 
 
KAŽDODENNÍ 
NEZBYTNÉ 
SLUŽBY 
OŠETŘOVATELSKÉ 
PÉČE 
ZAJIŠŤOVANÉ 
PRACOVNÍKY PŘÍMÉ OBSLUŽNÉ PÉČE:  
podpora a pomoc v sebe-obsluze: osobní hygiena, oblékání, přijímání stravy, užívání léků 
podpora a pomoc s péčí o prostředí: úklid pokoje, stlaní, převlékání lůžka 
zvýšená péče v době zhoršené psychické nebo fyzické kondice klienta 
aktivizační a rehabilitační služby zajišťované pracovníky v přímé péči: podpora a pomoc s nácvikem 
chůze, vstávání z lůžka, polohování a individuální cvičení, činnosti zaměřené na udržení nebo zlepšení 
sebe-obslužných dovedností, nabídka zájmových aktivit pro volný čas 
 
ZÁKLADNÍ 
OŠETŘOVATELSKÁ 
A 
REHABILITAČNÍ 
PÉČE 
ZAJIŠŤOVANÁ 
ZDRAVOTNICKÝMI PRACOVNÍKY:  
ošetřování na základě určení rozsahu příslušným lékařem, preventivní zdravotní péče poskytovaná 
smluvním lékařem, zvýšená ošetřovatelská péče po dobu nemoci, nevyžaduje-li klientův stav 
hospitalizaci, rehabilitační péče na základě určení rozsahu příslušným lékařem (fyzioterapie pomocí 
zábalů, masáže, perličkové nebo vířivé koupele, magnetoterapie atd.), individuální a společná cvičení, 
bazální stimulace. 
 
ZÁKLADNÍ SOCIÁLNÍ SLUŽBY ZAJIŠŤOVANÉ SOCIÁLNÍMI PRACOVNÍKY: 
pomoc při jednání s úřady, pomoc při hospodaření s penězi, sociálně-právní poradenství, pomoc při 
ochraně práv a oprávněných zájmů, pomoc při řešení obtížných situací. 
 
OSTATNÍ SLUŽBY: 
Domov řídí ředitel – statutární orgán. 
Ekonomický úsek řídí ekonomka. 
- 
úsek zajišťuje další služby – organizační, finanční, skladové, vrátné a další 
Úsek údržby řídí vedoucí technik. 
- 
úsek zajišťuje veškerou údržbu, opravy, požární prevenci, kontrolu dodržování BOZP, revize a 
kontrolu práce cizích firem na opravách. 
 
DALŠÍ SLUŽBY ZAJIŠŤOVANÉ CIZÍMI SUBJEKTY: 
- 
psychoterapie, kadeřnické služby, pedikérské služby, duchovní služby, kiosek a další 
