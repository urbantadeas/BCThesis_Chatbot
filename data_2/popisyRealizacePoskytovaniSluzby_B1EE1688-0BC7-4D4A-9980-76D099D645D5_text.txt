 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Název poskytovatele 
Domov pro seniory Kostelec na Hané, příspěvková 
organizace 
Název služby 
Domovy pro seniory 
§ 
49  
Působnost služby 
regionální 
1. Veřejný závazek 
a. Poslání  
Posláním Domova pro seniory Kostelec na Hané je vytvořit bezpečné a důvěryhodné 
prostředí pro důstojné prožití stáří těm, kteří vzhledem k věku, zdravotním a sociálním 
problémům nemohou žít ve svém původním prostředí. 
 
b. Cíle 
Umožnit lidem v nepříznivé situaci z regionu využívat místní instituce, zůstat součástí 
přirozeného místního společenství. Zachovávat a rozvíjet důstojný život těch, kteří naše 
služby využívají. Vytvářet a zachovat bezpečné prostředí a zvyšovat odbornou úroveň a 
kvalitu poskytované služby. 
 Přiblížení domova domácímu prostředí 
 Vytvoření bezpečného a důvěryhodného prostředí 
 Zlepšování komunikace 
 Zkvalitňování vnitřního systému řízení 
 Zvyšovat kvalitu služby 
Dodržování systému IP 
 
c. Cílová skupina (okruh osob, pro které je služba určena a pro které určena není) 
Cílovou skupinou jsou obyvatelé v důchodovém věku (nad 63 let), kteří se dostali do 
nepříznivé sociální situace z důvodu nemoci, zdravotního postižení, ztráty soběstačnosti 
a kteří z uvedených příčin nemohou žít ve svém přirozeném, původním prostředí a 
vyžadují podporu druhé osoby nebo odbornou zdravotní a ošetřovatelskou péči. 
Přijímáme osoby imobilní, s částečnou schopností pohybu, se schopností pohybu za 
pomoci kompenzačních pomůcek i mobilní, osoby s poruchami paměti, které jsou 
orientovány místem. Přednostně jsou přijímáni zájemci o službu z Kostelce na Hané, obcí 
mikroregionu a nejbližšího okolí 
Z  cílové skupiny jsou vyloučeny: 
 osoby vyžadující nepřetržitou lékařkou péči 
 osoby závislé na alkoholu a jiných návykových látkách 
 osoby mobilní dezorientované místem 
 osoby trpící infekční, parazitární chorobou 
 osoby s tuberkulózou 
 osoby trpící pohlavní chorobou v akutním stádiu 
osoby s psychickou poruchou, kterou by mohly ohrozit 
 
d. Zásady poskytování sociální služby 
 Ochrana práv a svobod uživatelů 
 Individuální přístup, respektování individuality každého uživatele 
 Respektování lidské důstojnosti 
 Podpora soběstačnosti uživatelů 
 Respektování vlastního názoru, pohlaví, náboženské a národnostní svobody 
 Ochrana práv a svobod uživatele 
 Lidskost, empatický přístup 
 Týmová spolupráce 
 Spolupráce s rodinou uživatele 
Řídit se Etickým kodexem pro pracovníky DpS Kostelec na Hané 
2. Jednání se zájemcem o službu, vstup uživatele do služby 
Jednání se zájemcem o službu je natolik důležité, že je třeba se důkladně zamyslet, 
kdo by se jej, v každém individuálním případě, měl zúčastnit. Ze strany našeho 
domova je to sociální pracovnice a klíčový pracovník. Přítomnost na jednání může být 
pro zájemce velmi stresující. Proto je v těchto případech žádoucí aby se jednání 
zúčastnili další osoby-rod. příslušníci, přátelé, osoby v současné době pečující o 
zájemce. Výběr těchto osob na jednání závisí na volbě a rozhodnutí zájemce o sociální 
službu. Před podáním žádosti nabízíme žadateli, popřípadě rodině aby se důkladně 
seznámili se zařízením a s nabídkou našich služeb a aby si zvážili, zda naše nabídka 
odpovídá požadavkům žadatele a tomu co od naší služby očekává 
 k jednání se zájemcem o službu je kompetentní sociální pracovnice 
 Upřednostňujeme, jestliže si zájemce nejprve dohodne termín pro jednání.   Ve 
většině případů probíhá jednání v pracovní době sociální pracovnice, tj. pondělí až 
pátek od 7.00 hod. do 15.30 hod. Výjimečně může proběhnout v dohodnutém 
termínu mimo pracovní dobu soc. pracovnice. 
 pro pocit větší jistoty při jednání doporučuje soc. pracovnice přítomnost některého 
z rodinných příslušníků, známých 
 soc. pracovnice se seznámí s představami žadatele o umístění v domově 
 informuje žadatele, jaké služby domov nabízí 
 žadatel je seznámen i s možností uzavření Smlouvy na dobu určitou – zkušební 
doba  
 soc. pracovnice předá žadateli formuláře Žádost  a Vyjádření lékaře, brožuru, 
odkaz na www.stránky  
 poučí žadatele o dokladech, které se k žádosti přikládají (Vyjádření lékaře, 
aktuální důchodový výměr, rozhodnutí o přidělení PnP) 
 nabídne žadateli prohlídku zařízení 
 při momentálním obsazení zařízení uvědomí žadatele o tom, že i při kladném 
vyřízení žádosti bude tato zařazena do evidence žadatelů 
 žadatel stvrdí svůj zájem o přijetí do zařízení tím, že zašle vyplněnou žádost 
s přiloženým lékařským vyjádřením a dalšími přílohami (rozhodnutí o přiznání PnP, 
důchodový výměr) 
 V případě, že žadatel není schopen se dostavit do zařízení z důvodu imobility, má 
možnost na základě „Plné moci“ pověřit druhou osobu k tomuto jednání. Předlohu 
plné moci má k dispozici sociální pracovnice. Tato plná moc opravňuje  
zmocněnce  ke zprostředkování informací a vyřízení žádosti. 
 Žádost posuzuje lékař a vrchní sestra, je-li žadatel naší cílovou skupinou. 
 V případě plné kapacity zařízení je žádost zařazena do pořadníku čekatelů 
Pokud se v domově pro seniory uvolní místo, zasedá pětičlenná komise, která vybírá 
vhodného uchazeče pro přijetí. Komise se skládá ze zástupce zřizovatele – 
místostarosta, ředitele domova, vrchní sestry, sociální pracovnice a jednoho 
zaměstnance, který má v danou dobu službu. 
 Vybraného zájemce oslovuje sociální pracovnice telefonicky nebo písemně a 
ověří si, zda žadatel souhlasí s nástupem do domova.  
 V kladném případě dohodne se žadatelem termín pro sociální šetření.  
Sociální pracovnice zopakuje podmínky stanovené ve smlouvě, za kterých zařízení 
poskytuje služby 
 ověřuje očekávání uživatele 
 na základě dotazníku a dotazníku pro rodinu před nástupem do zařízení zjistí 
zvyklosti uživatele a tím usnadňuje jeho adaptaci v domově 
 sdělí zájemci výši úhrady na konkrétním pokoji 
 předá zájemci seznam doporučených věcí potřebných v domově + domácí řád 
 upozorní na to, které doklady je nutno při nástupu předložit (OP, průkaz 
pojištěnce) 
 zjistí jaké požadavky (osobní cíle) žadatel má 
 ve zjednodušené formě probere se žadatelem jednotlivé body smlouvy 
 dohodne způsob úhrady 
 dohodne termín nástupu žadatele (obvykle 1týden na přípravu) 
 po souhlasu obou stran nechává smlouvu podepsat, jednu kopii s přílohami 
předá žadateli 
 ukáže žadateli pokoj, kde má být přijat a hlavní prostory domova (pokud jednání 
probíhá v domově) 
Po nástupu je uživatel seznámen  s vnitřními prostorami domova, s  nejbližším okolím, 
s možnostmi uvnitř i vně zařízení(obchody, pošta, restaurace, apod.) a postupně se   
všemi pracovníky organizace. Před nástupem  sociální pracovnice seznamuje uživatele 
s domácím  řádem, jeho právy a povinnostmi a dalšími předpisy organizace. Další 
úřední záležitosti se vyřizují až po několikadenní adaptaci na nové prostředí. 
3. Popis služby 
a. Naplnění základních činností ze zákona 
Mezi základní činnosti naší organizace jsou činnosti vymezené § 35 zákona 108/2006 
Sb., o sociálních službách. Uživatelům nabízíme celoroční  ubytovaní v jedno a 
dvoulůžkových pokojích se samostatným sociálním zařízením. Úklid, praní, drobné 
opravy osobního prádla jsou již zahrnuty v úhradě za služby. Denně je připravována dle 
platných norem a včetně diet ordinovaných lékařem strava pro uživatele. Ta je podávána  
v jídelně v 1. NP a  k lůžku  uživatelům imobilním a se zhoršenou sebeobsluhou ( dopomoc 
při přijímání potravy ). Uživatelé  mají možnost volby poledního menu. Při déle trvající 
nepřítomnosti, návštěvy u rodiny, zájezdy apod., si uživatel může odhlásit denní stravu, 
nebo je vybaven balíčkem. 
Pracovníci domova zajišťují pomoc (dopomoc)  při zvládání běžných úkonů péče o vlastní 
osobu, pomoc při osobní hygieně, výchovné , vzdělávací  a aktivizační činnosti, 
zprostředkování kontaktu se společenským prostředím, sociálně terapeutické činnosti , 
pomoc při uplatňování práv, oprávněných zájmů a při obstarávání osobních záležitostí. 
Hlavním cílem ošetřovatelské péče v našem domově  je vhodnými metodami  
systematicky a všestranně podporovat soběstačnost a uspokojovat potřeby uživatel ve 
vztahu k udržení jejich zdraví, nebo potřeby vzniklé či pozměněné onemocněním nebo 
sociální situací. Při dosahování tohoto cíle pracovníci domova(SZP) úzce spolupracují 
s praktickým lékařem, odborným lékařem, fyzioterapeutem, sociálním pracovníkem, 
rodinou uživatele a především uživatelem samotným. Mezi hlavní úkoly všech 
pracovníků v přímé péči je podporovat soběstačnost uživatele v péči o sebe 
sama,vytvářet z něj aktivního účastníka péče, snižovat negativní vliv onemocnění a 
předcházet komplikacím, respektovat jeho individualitu a osobnost, dodržovat etické 
principy  a morální zásady.  
 
b. Metody práce, plánování služby 
Cílem plánování sociálních služeb je umožnit uživatelům zůstat v maximální možné míře 
součástí přirozeného prostředí, přizpůsobit jejich život v Domově tak, aby byl srovnatelný 
se životem jejich vrstevníků, kteří žijí mimo zařízení, tzn. žít běžným způsobem života, 
zvýšit kvalitu poskytovaných služeb, snižovat závislost uživatele na poskytované službě 
nebo na pomoci okolí a respektovat jeho přání. Individuální plánování se především 
odráží v aktivních činnostech klienta a personálu v přímé péči, který pomáhá klientovi 
vyhledat a stanovit osobní cíl. 
 
Získání informací o životním stylu uživatele a tom, jak současný zdravotní stav 
ovlivňuje uspokojování potřeb klienta, jaké jsou jeho schopnosti tyto potřeby 
uspokojovat. 
 
Systematické a kontinuální vedení informací o klientovi a o poskytované sociální 
službě. 
 
Spolupráce s uživatelem, spolupráce s příbuznými nebo známými klienta, vzájemná 
výměna informací. 
 
Zajištění písemné komunikace mezi pracovníky, kteří jsou zapojeni do péče o 
klienta. 
 
Zajištění každému uživateli klíčového pracovníka. 
 
Existence dokumentované sociální služby pro případná pozdější řešení 
problémových situací. 
Pracovníci v přímé péči a klíčoví pracovníci na základě hlubšího poznání uživatele a to i 
takového , který své potřeby dostatečně nesignalizuje  buď proto,že toho není schopen 
pro svůj těžký zdravotní stav, nebo proto že je signalizovat neumí, musí dát příležitost , 
aby své potřeby mohl  vyjádřit i neverbálně.. Individuální plánování  tedy potřebuje aktivní 
přístup.  
Individuální plánování probíhá v pěti fázích:  
1. Získávání informací o uživateli a jeho životě 
Životní příběh vyplňuje klíčový pracovník s uživatelem v průběhu plánování jej klíčový 
pracovní, může doplnit na základě zjištěných dalších informací o uživateli. 
2. Stanovení cílů služby a specifických potřeb uživatele 
          Pro zachování služeb ve smyslu podpory je třeba, aby měl uživatel o rozvoj vlastní 
samostatnosti zájem, v opačném případě podporu poskytovat nelze. KP musí brát v úvahu 
individuální potřeby, cíle a preference uživatele. KP pomáhá uživateli porozumět 
plánování a rozhodnout se, kdo se má plánování účastnit a kde má plánování proběhnout 
Stanovené cíle jsou rozdělené na krátkodobé (1 měsíc) a střednědobé (3-6 měsíců) 
3. Stanovení plánu služby 
       Individuální plán péče vypracovává klíčový pracovník  a to nejpozději do 14 dnů po 
přijetí uživatele do zařízení. Vždy je nutné zohlednit individuální potřeby uživatele dané 
věkem, pohlavím, závažností jeho zdravotního stavu či postižením, jeho psychickým 
stavem a sociálními podmínkami. Podle vývoje celkového stavu klienta je plán péče 
v průběhu pobytu uživatele v zařízení dále upřesňován a doplňován. 
4. Realizace plánu 
       V této fázi dochází k samotnému uskutečňování stanoveného plánu, upřesnění a 
organizace jednotlivých kroků vedoucí k dosažení cíle uživatele. 
Průběh realizace jednotlivých kroků stanovených v plánu zaznamenávají pracovníci přímé 
obslužné péče do Realizace plánu sociální péče, který je součástí dokumentace. 
Na pravidelných poradách pracovníků v přímé péči mohou projednat jednotlivé kroky a 
navrhnout úpravu či změnu jednotlivých kroků, některých částí nebo celého plánu.  
5. Hodnocení efektu poskytnuté péče 
       V poslední fázi KP hodnotí, zda stanoveného cíle bylo dosaženo. Součástí této fáze 
je individuální rozhovor KP s uživatelem. Rozhovor je zaměřen na spokojenost uživatele 
s naplňováním cíle, zda realizace jednotlivých kroků naplňuje jeho očekávání a přání. KP 
z rozhovoru provede zápis o revizi plánu, který je součástí dokumentace.      
 
 
c. Pravidla pro vyřizování stížností 
Každý uživatel má právo stěžovat si na kvalitu nebo způsob poskytování sociálních 
služeb, aniž by tím byl jakýmkoli způsobem ohrožen. 
K podání stížnosti je oprávněn rovněž rodinný příslušník, zaměstnanec či jakýkoliv 
občan, podávající stížnost v zájmu našich uživatel. 
Způsoby podání stížnosti:  
 Stížnosti mohou být podávány ústně, 
 písemně a to i anonymně (schránky důvěry)  
 Předány mohou být stížnosti komukoli z personálu, který je povinen tyto převzít 
  V našem domově jsou vytvořeny podmínky pro podání stížnosti (anonymní) 
prostřednictvím schránky, která je umístěna na veřejném a viditelném místě, 
jak pro uživatele, tak pro návštěvníky domova a zaměstnance 
 stížnosti,podněty, požadavky, problémy a připomínky k poskytované službě 
mohou uživatelé rovněž přednést na pravidelných schůzích obyvatel. Tyto jsou 
řešeny buď okamžitě, popřípadě způsob řešení a vyjádření je prezentováno na 
další schůzi a v časopisu Domováček , nástěnkách 
postup při předávání stížnosti : 
 Postupy pro předávání kompetentním osobám pro řešení stížností a způsob 
řešení stížností samotných, jsou podrobně stanoveny ve vnitřním předpisu 
našeho domova,  v Pravidlech pro podávání a vyřizování stížnosti 
 Stížnosti, náměty připomínky jsou  rovněž řešeny na pravidelných poradách 
vedení a jsou vyřizovány v co nejkratším termínu 
 Nejdelší lhůta pro vyřízení stížnosti je do 28 dnů od převzetí stížnosti 
 Stejným způsobem jsou řešeny i problémy, požadavky a připomínky 
k poskytované sociální službě 
 Stížnosti jsou vyřizovány písemně, jsou evidovány a ukládány v pořadači u  
sociální pracovnice 
 Požádá-li stěžovatel o anonymitu, je ze strany našeho personálu zachována 
mlčenlivost 
Zásadní pravidlo pro náš personál :   Kontaktuje-li Vás obyvatel našeho domova (nebo 
rodinný příslušník) s tím, že má stížnost, pak jde o stížnost, ať si o obsahu jeho sdělení 
myslíte cokoli. 
 
 
d. Pravidla pro ukončení služby 
Ukončení služby ze  strany uživatele je možné bez udání důvodu a to sepsáním dohody 
o ukončení Smlouvy o poskytování sociální služby.  Pokud je uzavřena smlouva na 
dobu určitou, pak dochází k ukončení služby uplynutím sjednané doby,pokud se smluvní 
strany nedohodnou jinak. Ukončení služby ze strany poskytovatele je možné pouze  
z důvodů vymezených ve Smlouvě o poskytování sociální služby. 
 
e. Úhrady za služby, spoluúčast osoby blízké na úhradě 
Úhrada za služby je stanovena v souladu s vyhláškou č. 505/2006 Sb., Ceny jsou 
stanoveny dle vybavenosti pokojů a výměry obytné plochy. 
Přestože ceny za služby nejsou na maximální hranici, kterou umožňuje výše zmíněná 
vyhláška,  některým uživatelům výše příjmu nestačí na pokrytí úhrady. V takovém případě 
je jednáno s rodinou nastupujícího uživatele o spoluúčasti na dofinancování poskytované 
služby a při nástupu je sepisována tzv. „Dohoda o spoluúčasti“ . 
 
f. Další doplňující informace 
Pohyb uživatelů mimo domov je bez omezení. Limitující je pouze zdravotní stav , mobilita 
a jejich schopnosti. Návštěvy rodinných příslušníků nebo pobyt uživatelů u rodin jsou ze 
strany vedení i personálu podporovány, návštěvní hodiny nejsou omezeny. Uživatelé  mají 
možnost využívat občanskou vybavenost obce a rovněž se účastnit dle zájmu kulturně 
společenských akcí pořádaných městem (vernisáže, hudební festivaly, Jakubská 
pouť,sportovní utkání..) Mezi činnosti pracovníků Dps patří i organizování a zajišťování 
kulturně-společenského programu,  přednášek, hudebních produkcí, vystoupení, 
sportovních akcí. Zde je třeba zmínit spolupráci se ZŠ a MŠ ve městě i z okolních obcí. 
Uživatelům nabízena široká škála aktivizačních činností ( cvičení, vaření, kinokavárna, 
čtení příběhů, keramika, dílna pro ženy i muže). Organizací je  zprostředkováno 
uspokojování duchovních potřeb a to v  kapli, chrámu sv. Jakuba, nebo návštěvou 
faráře(římskokatolického,evangelického) přímo na pokoji. 
4. Fakultativní služby (jsou-li poskytovány) 
Součástí Smlouvy o poskytování sociální služby je i seznam fakultativních činností , 
které nejsou zahrnuty v úhradách od uživatel. V této příloze jsou uvedeny ceny za tyto 
služby:  
Cestovné: 1 Km 12,- Kč 
Televize + rádio – příspěvek na spotřebu elektrické energie 50,- Kč 
Varná konvice – 20,- Kč 
Lednice 90,- Kč 
Kadeřník+ pedikér- dle ceníku kadeřnice, pedikéra 
5. Prostory, materiální a technické vybavení (bezbariérovost) 
Zařízení  poskytuje pobytové služby pro seniory v objektu, který byl postaven v roce 2002. 
Stavebně se jedná o monoblok o třech podlažích. V přízemí je umístěno provozně - 
technické zázemí domova, jsou zde umístěny provozní místnosti - správní úsek, velká 
vstupní hala, vyšetřovna lékaře , moderně vybavená kuchyně s jídelnou , moderní a 
energeticky úsporná  prádelna , rehabilitace s tělocvičnou, ergoterapie ,  „kutilská“ dílna 
pro muže, údržbářská dílna, klubovna, která je využívána i jako výstavní místnost a 
kinokavárna,šatna zaměstnanců , několik skladovacích prostor,úklidové místnosti a 
garáž. Vlastní vstup má z východní strany budovy kotelna.  Ve 2. a 3. podlaží jsou 
umístěny jednolůžkové  a dvoulůžkové pokoje. V 2 NP je 11 jednolůžkových   a 13 
dvoulůžkových pokojů, v 3NP je 11 jednolůžkových a 5 dvoulůžkových pokojů. U každého 
pokoje je k dispozici samostatná koupelna a toaleta.. Pro uživatele se zhoršenou 
schopností  pohybu jsou na patrech  centrální koupelny s hydraulickými vanami. Na  
jednotlivých podlažích jsou uživatelům i jejich návštěvám k dispozici čajové kuchyňky, 
sociální a hygienické zázemí, klubovna. Pracovna sester (ošetřovna) s nepřetržitou 
službou je umístěna v 2 NP. Bezbariérovost včetně stavebních úprav (nájezdy a 
bezprahové vstupy) je do obytných pater  zajištěna osobním výtahem. . Rozloha 
zastavěné plochy je 1293 m2, dalších 1417 m2 pozemků, na nichž je převážně okrasná 
zeleň, fontánka a lavečky , slouží jako relaxační a odpočinková  zóna, a je rovněž ve 
správě Domova pro seniory.   
 
 
 
 
 
 
Zpracoval: Mgr. David Ševčík 
Dne: 13.10.2014 
 
