1 
 
Fügnerova 3523, 276 01 Mělník, web: www.cssmelnik.cz 
IČ: 708 242 82  pod č.j. 30/2007-71, DIČ: CZ708 242 82  pod č.j. 54134/04/0439003273 
 
DOMOV PENZION 
 
Identifikátor služby: 5529050 
 
POPIS REALIZACE POSKYTOVANÉ SOCIÁLNÍ SLUŽBY 
 
CENTRUM SOCIÁLNÍCH SLUŽEB MĚLNÍK, Domov Penzion, poskytovatel sociálních 
služeb (dále jen „CSSM" a „DP“) je příspěvkovou organizací Města Mělníka a je řízena 
ředitelkou, která je statutárním orgánem organizace a je jmenována Radou města.  
Budova DP leží v klidném prostředí s dobrou dostupností. Zastávka místní autobusové 
dopravy se nachází necelých 50 metrů od objektu vedle nákupního centra Kaufland. 
 
POSLÁNÍ 
Posláním DP je poskytování celoroční pobytové sociální služby osobám, které nemohou  
z důvodu snížené soběstačnosti a nepříznivé sociální situace, žít ve svém domácím prostředí 
ani s podporou rodiny a terénní pečovatelské služby. Služby, které DP poskytuje, umožňují 
prožít důstojné aktivní stáří a porozumění a v co nejvyšší míře udržet stávající schopnosti 
uživatelů a zapojit je do běžného života ve společnosti.  
 
CÍLE 
1) Podporovat uživatele k dosažení největší možné míry soběstačnosti, vycházet ze zvyklostí 
z domácího prostředí 
2) Podílet se na aktivním životě s přihlédnutím k individuálním potřebám a zájmům uživatelů 
3) Podporovat sociální vazby uživatele a vztahy mezi rodinou a vrstevníky 
 
CÍLOVÁ SKUPINA 
DP je určen osobám starším 65 let, které mají sníženou soběstačnost z důvodu věku nebo 
změn zdravotního stavu a vyžadují pravidelnou pomoc jiné fyzické osoby. Preferováni jsou 
především zájemci o pobytovou sociální službu s trvalým bydlištěm na Mělníku 
a s trvalým bydlištěm ze spádových oblastí regionu Mělník. 
 
ZÁSADY 
1) Respektování osobnosti a lidských práv, zachování lidské důstojnosti, rovný přístup 
ke všem uživatelům – soběstačnost a důstojnost uživatele musí být vždy podporovány, 
2) Individuální přístup – služby jsou poskytovány na základě individuálních potřeb 
uživatelů, 
3) Svobodné rozhodování   – uživatel rozhoduje, příp. spolurozhoduje o využití služeb nebo 
jejich prvků, o jejich změně a ukončení, 
4) Uživatel musí být akceptován a uznáván jako člověk ve své osobitosti se svými 
vlastnostmi, 
5) Profesionalita poskytovaných služeb – všichni pracovníci odpovídají požadavkům na 
odbornou způsobilost a jsou průběžně vzděláváni, 
6) Podpora uživatele služby do výše jeho postižení – nedělat za uživatele to, co by zvládl 
sám, nesnímat z uživatelů odpovědnost za vlastní život, podpora jejich soběstačnosti. 
 
 
 
2 
 
JEDNÁNÍ SE ZÁJEMCEM O POSKYTNUTÍ SLUŽBY 
Jednání se zájemcem o službu je zpravidla prvním krokem k navázání dobrého vztahu                   
a budoucí spolupráce mezi zájemcem a poskytovatelem sociální služby. K zařazení                       
do pořadníku zájemců o sociální službu je nezbytné vyplnění písemné Žádosti o poskytování 
sociální pobytové služby. 
K „Žádosti o poskytování soc. pobytové služby“ je dále zapotřebí dokument „Vyjádření 
lékaře o zdravotním stavu žadatele o poskytování soc. služby“ a „Lékařský posudek“. Tyto 
dva dokumenty však dokládá zájemce o službu až před zahájením pobytové sociální služby 
(po aktualizaci žádosti a sociálním šetření).  
Tyto dokumenty jsou dostupné na webových stránkách CSSM:  www.cssmelnik.cz,                       
na recepci DP, nebo je na vyžádání zaslat e-mailem. 
 
 
Rozsah poskytované sociální služby 
Pobytová sociální služba je poskytována nepřetržitě 24 hodin denně. 
 
 
POSKYTOVANÉ SLUŽBY: 
■ Ubytování 
Našim uživatelům poskytujeme sociální službu na jednolůžkových nebo dvoulůžkových 
pokojích, které jsou vybaveny účelným a vkusným nábytkem. Uživatelé mají k dispozici 
elektrické polohovací lůžko, noční stolek, stůl, židle, křesla a šatní skříň. Na každém pokoji je 
bezbariérové sociální zařízení (koupelna, WC). 
 
■ Stravování  
Uživatelům je zajištěno celodenní stravování, které zahrnuje snídani, oběd, večeři, v případě 
diabetické diety také druhou večeře. Stravování probíhá na základě předem zveřejněného 
jídelního lístku.  V případě potřeby Poskytovatel zajistí stravování dle individuálního dietního 
režimu, a to dle doporučení ošetřujícího lékaře. Uživatel má Poskytovatelem zajištěn 
celodenní přístup k běžně dostupným tekutinám za účelem podpory pitného režimu (pitná 
voda, čaj, šťáva, džusy).  
 
■ Pomoc při zvládání běžných úkonů péče o vlastní osobu 
 Dle rozsahu potřeb uživatele je péče poskytována individuálně a je průběžně vyhodnocována 
v individuálním plánu péče. Byl-li uživateli přiznán příspěvek na péči, je péče plně hrazena 
z tohoto příspěvku. 
 
■ Zprostředkování kontaktu se společenským prostředím 
Podporujeme kontakt s rodinou a společenským prostředím. Zajišťujeme uživatelům nabídku 
kulturních aktivit, realizujeme výlety a kulturní akce. Doprovázíme uživatele na procházky  
do města, k lékaři či za veřejnými službami mimo areál CSSM. Také poskytujeme i volný 
přístup k internetu na PC v kavárně CSSM.  
 
■ Sociálně terapeutické činnosti, aktivizační a vzdělávací činnosti 
Poskytujeme uživatelům širokou škálu aktivizačních a volnočasových činností (kondiční 
cvičení, společenské akce a koncerty, společenské hry, promítání filmů, rukodělné aktivity, 
výtvarné dílny, vaření, bohoslužby, canisterapie atd.) 
 
 
3 
 
■ Sociální poradenství a pomoc při obstarávání osobních záležitostí a při uplatňování 
práv a oprávněných zájmů 
Všem našim uživatelům poskytujeme sociální poradenství, případně pomoc při vyřizování 
sociálních dávek a příspěvku na péči.  
 
■ Zdravotní péče 
CSSM  poskytuje uživatelům zdravotní a ošetřovatelskou péči odpovídající jejich 
zdravotnímu stavu. Uživatelům zajišťuje zdravotní péči praktický lékař a registrovaná 
zdravotní sestra. Uživatel má možnost požádat o registraci u praktického lékaře nebo využít 
speciální ambulantní služby psychiatra, který má ordinaci v areálu CSSM. 
Pokud uživatel nechce využívat služeb lékaře spolupracujícího s CSSM, je třeba, aby si se 
svým ošetřujícím lékařem předem sjednal, jakým způsobem mu bude lékařská péče 
poskytována po přestěhování do CSSM. 
Ošetřovatelská péče je poskytována v souladu s platnými zákonnými normami. 
 
■ Praní, drobné opravy prádla a úklid 
Prádelna v areálu CSSM zajišťuje praní a drobné opravy veškerého prádla uživatelů,                       
tj. ložního i osobního prádla. Také zajišťuje praní pracovních oděvů zaměstnanců a prádla 
potřebného pro provoz jednotlivých oddělení. Úklid je realizován provozním personálem 
CSSM dle hygienických a vnitřních předpisů. 
 
■ Fakultativní činnosti 
Uživatelům poskytujeme i služby nad rámec základních činností, které jsou zpoplatněny 
v souladu s ceníkem fakultativních činností.  
 
ÚHRADA ZA POSKYTNUTÉ SLUŽBY 
Úhrada za služby poskytované v Domově Penzion se skládá z těchto položek: 
- 
úhrada za ubytování, úklid, praní, žehlení a drobné opravy ložního a osobního prádla, 
- 
úhrada za stravování, která se skládá z ceny potravin a režijních nákladů. 
Ceník je dostupný na webových stránkách: www.cssmelnik.cz  
 
PRAVIDLA PRO POSKYTOVÁNÍ SOCIÁLNÍ POBYTOVÉ SLUŽBY 
Uživatel prohlašuje, že byl před podpisem smlouvy řádně seznámen s vnitřními pravidly 
Poskytovatele pro poskytování služby, které jsou upraveny zejména v Domácím řádu, těmto 
pravidlům v plném rozsahu porozuměl a zavazuje se je dodržovat. 
 
PRAVIDLA PRO VYŘIZOVÁNÍ STÍŽNOSTÍ 
Za stížnost se považuje ústní nebo písemné podání, jímž se uživatelé nebo jejich rodinní 
příslušníci, příp. opatrovníci, obracejí na vedení Centra sociálních služeb Mělník (CSSM),                  
a to ve věci ochrany svých zájmů a práv, nebo kterým uživatelé upozorňují na nedostatky                    
a závady, jejichž řešení náleží do působnosti CSSM.  
Stížnost lze podat ústně, písemně či telefonicky a může být anonymní.  
Písemné podání: 
- vhozením do jedné ze schránek důvěry a stížností umístěných v obou budovách v přízemí 
(Domov Penzion u nákladního výtahu, Domov Ludmila v hale vedle kaple Sv. Ludmily) 
- odeslání na pracovní e-mail, nejlépe na info@ssmm.cz 
- osobním předáním ředitelce CSSM, její kancelář se nachází v hlavní budově v přízemí 
- prostřednictvím pošty na adresu Centrum sociálních Mělník, Fügnerova 3523,  
276 01 Mělník 
 
4 
 
- předání pracovníkům CSSM, kteří zajistí předání ředitelce zařízení 
 
Ústní podání: 
- osoba, která chce podat písemnou nebo ústní stížnost, se může obránit na kteréhokoliv 
pracovníka CSSM 
 
Stížnost je prošetřena neprodleně, bez zbytečných průtahů a zdržování. Stěžovatel musí být               
o výsledku šetření zpraven nejpozději do 30 kalendářních dní od podání stížnosti. Není-li 
možné v této době prošetření uzavřít, je o této skutečnosti stěžovatel informován včetně 
zprávy o dosavadním průběhu šetření a stanovení nového termínu. 
 
PRAVIDLA UKONČENÍ POSKYTOVANÉ SOCIÁLNÍ SLUŽBY 
Výpovědní důvody a výpovědní lhůty Poskytovatele i uživatele jsou uvedeny ve smlouvě                
o poskytování sociální pobytové služby Domova Penzion. 
 
MATERIÁLNÍ A TECHNICKÉ VYBAVENÍ 
Domov pro seniory Penzion se nachází ve vedlejší budově CSSM. Počet uživatelů je 117. 
 
Pokoje jsou situovány na severovýchodní a jihozápadní stranu a některé z nich mají balkón. 
Všechny pokoje jsou standardně vybaveny vestavěnými šatními a policovými skříněmi, 
lůžkem (elektricky polohovatelným), jídelním stolem, židlemi a skříňkou na lůžkoviny. Další 
drobné vybavení pokoje si uživatelé mohou doplnit dle svých představ v rozsahu takovém, 
aby nábytek nebránil poskytování péče. Ke každému pokoji náleží koupelna se sprchovým 
koutem a WC. Koupelny jsou vybaveny madly, umyvadlem, toaletou a sprchovým koutem. Je 
zde k dispozici teplá i studená voda.  
V přízemí budovy se nachází bezbariérová koupelna, která je určena pro imobilní seniory. 
Koupelna je vybavena umyvadlem a mobilním sprchovým lůžkem, sprchou, WC. Dále je zde 
společenská místnost, která je vybavena stoly, TV, gaučem, knihovnou, nachází se zde 
gramofon a vybavená kuchyňka, je hojně uživateli využívána k trávení volného času, setkání 
s přáteli, či na početnější oslavy narozenin a setkání s rodinami.  Nachází se zde též 
aktivizační místnost, kde se realizují aktivity. 
 
 
 
 
 
V Mělníku, dne 1. 1. 2024 
 
 
 
Zpracovala: Mgr. Jana Hostáková, metodička sociální práce CSSM 
 
 
Schválila: PhDr. Drahomíra Pavlíková, ředitelka 
 
 
