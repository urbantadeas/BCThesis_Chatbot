NÁZEV ŽADATELE: Domov Božice, příspěvková organizace  
DRUH POSKYTOVANÉ SLUŽBY: Domov pro seniory  
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: Domov Božice,  
příspěvková organizace, Božice 188, 67164 Božice  
IDENTIFIKÁTOR SOCIÁLNÍ SLUŽBY: 4518695  
 
Domov Božice, příspěvková organizace je příspěvkovou organizací, jejíž zřizovatelem je Jihomoravský 
kraj.  
Posláním domova pro seniory v Domově Božice, příspěvková organizace je poskytnout podporu, 
pomoc a péči osobám, které mají sníženou soběstačnost zejména z důvodu věku a zdravotního stavu, 
čímž mají omezené možnosti nebo snížené schopnosti zajistit si každodenní životní potřeby, protože jim 
v tom brání jejich aktuální nebo dlouhodobá nepříznivá sociální situace a nemohou trvale žít ve svém 
přirozeném sociálním prostředí. Podporujeme, popř. rozvíjíme soběstačnost, dovednosti a návyky dle 
individuálních potřeb. 
Cílem sociální služby domova pro seniory je udržet a rozvíjet stávající schopnosti a dovednosti seniorů, 
uspokojovat individuální potřeby, motivovat seniory k aktivizačním a volnočasovým činnostem, 
zachovávat lidskou důstojnost a nezávislost, podporovat seniory v udržování vazeb s rodinou, známými 
a vrstevníky, účast na společenském životě a zajistit důstojné a aktivní prožití stáří. Naplňujeme 
individuální potřeby klientů dle kritérií regionální karty v rámci vnitřních předpisů naší služby. Cílem 
je vytvořit takové podmínky pro klienty, aby se cítili co nejvíce jako v domácím prostředí, bezpečně, 
dobře a aby závěr svého života prožili důstojně v co nejpřirozenějším prostředí. 
Cílová skupina: 
Poskytujeme pobytové služby lidem, kteří dosáhli věku 60 let, mají sníženou soběstačnost, jejichž 
situace vyžaduje pravidelnou pomoc při zajišťování svých potřeb a nejsou schopny žít ve svém 
přirozeném prostředí za podpory jiných typů sociálních služeb, rodiny či blízkých osob. 
Komu služba není určena: 
____ 
žadatelům s akutní infekční nemocí, 
____ 
žadatelům, jejichž zdravotní stav vyžaduje stálou péči ve zdravotnickém zařízení 
____ 
žadatelům, kterým byla vypovězena smlouva o poskytnutí téže sociální služby z důvodu porušování 
povinností vyplývajících ze smlouvy v době kratší než 6 měsíců před podáním této žádosti 
 
 
Sociální služba se poskytuje celoročně, 24 hodin denně. Kapacita domova pro seniory je 12 uživatelů.  
 
Služba poskytuje základní činnosti:  
 
• Ubytování  
Ubytování se poskytuje v jednolůžkových, dvoulůžkových a vícelůžkových pokojích. Klient má k dispozici 
lůžko, noční stolek, skříň, poličku. Součástí vybavení většiny pokojů je televize a lednice. Na každém 
poschodí je k dispozici koupelna a sociální zařízení.  
Do služby ubytování patří úklid pokoje a společných prostor domova. V prádelně domova se provádí praní, 
žehlení a oprava osobního a ložního prádla.  
 
• Stravování  
Domov Božice, příspěvková organizace zajišťuje klientům celodenní stravu odpovídající věku, zásadám 
racionální výživy a potřebám dietního stravování minimálně v rozsahu 3 hlavních jídel (respektive 4 jídel: 
snídaně, oběd, svačina a večeře. Klientům s diabetes poskytujeme i druhou večeři). Klienti jsou o nabídce 
předem informování prostřednictvím zveřejněného jídelního lístku. V případě potřeby poskytovatel zajistí 
stravování podle individuálního dietního režimu klienta.  
 
• Pomoc při osobní hygieně nebo poskytnutí podmínek pro osobní hygienu (např. při úkonech osobní 
hygieny, při základní péči o vlasy a nehty, při použití WC)  
 
• Pomoc při zvládání běžných úkonů péče o vlastní osobu (např. pomoc při oblékání a svlékání, pomoc 
při přesunu na lůžko nebo vozík, pomoc při vstávání z lůžka, uléhání, změna poloh, pomoc při podávání 
jídla a pití, pomoc při prostorové orientaci, samostatném pohybu ve vnitřním i vnějším prostoru)  
 
• Zprostředkování kontaktu se společenským prostředím (např. podpora a pomoc při využívání běžně 
dostupných služeb a informačních zdrojů, návštěva pošty, obchodů, odběr novin, když není schopen 
využívají se služby v domově – knihovna, zapnutí televize, rádia, předčítání novin, pomoc při psaní dopisů, 
pohledů, zprostředkování telefonických hovorů, organizování Dne otevřených dveří, společné akce pro 
rodiny a veřejnost)  
 
• Sociálně terapeutické činnosti (činnosti, jejichž poskytování vedou k rozvoji nebo udržení osobních a 
sociálních schopností a dovedností podporující začleňování osob, např. canisterapie, bazální stimulace, 
nácvik komunikace, reminiscence, procvičování koncentrace, pozornosti, paměti, myšlení; pracovní terapie)  
 
• Aktivizační činnosti (např. návštěva společenských akcí, vycházky, pobyt na zahradě, volnočasové a 
zájmové aktivity, bohoslužby, hraní her, četba knížek)  
 
Jednání se zájemcem o službu  
 
V případě zájmu o poskytování sociální služby v našem domově si musí zájemce podat žádost o poskytování 
sociální služby. Žádost si může vyzvednout v Domově Božice, příspěvková organizace nebo vytisknout na 
stránkách www.domovbozice. Na požádání žádost lze zaslat poštou.  
Po obdržení řádně vyplněné žádosti sociální pracovník v co nejkratší době písemně vyrozumí zájemce o tom, 
že jeho žádost byla přijata. Po obdržení žádostí splňující kritéria pro přijetí do Domova Božice, příspěvková 
organizace je zájemce vyzván k osobnímu jednání a návštěvě domova. V případě, že se zájemce ze 
závažných důvodů nemůže dostavit do domova, je s ním dohodnuto místo, kde jednání bude probíhat (jeho 
domácí prostředí, ODN). Při jednání se zájemcem s problémy s komunikací, sociální pracovník využívá 
součinnost rodiny a používá informační materiály v alternativní formě. Zájemce při osobním jednání obdrží 
informace o poskytované sociální službě, je seznámen s obsahem smlouvy o poskytování sociální služby, o 
nabídce poskytování základních činností, s úhradou za poskytované služby a dalšími přílohami smlouvy. 
Pokud si zájemce není jistý, že všemu rozuměl, je možné sjednat si další schůzku. Zájemce musí projevit 
souhlas s poskytováním sociální služby v Domově Božice, příspěvková organizace. 
Uvolní-li se v domově místo, je zájemce o službu vyzván k nástupu. V den nástupu do Domova Božice se 
se zájemcem o sociální službu uzavírá smlouva o poskytování sociální služby včetně příloh písemnou formou 
v souladu s ustanovením § 91 odst. 1 zákona 108/2006 Sb. o sociálních službách. Smlouvu může podepisovat 
opatrovník, v souladu s rozhodnutím příslušného soudu, nebo zmocněnec na základě plné moci udělené 
zájemcem. Obec s rozšířenou působností (Městský úřad Znojmo) u zájemce, který není schopen sám jednat 
a nemá opatrovníka, popř. u zájemce, který projevil nesouhlas s poskytováním sociální služby nebo 
zmocněnec na základě plné moci udělené zájemcem.  
 
Metody práce s klientem  
 
Základní metodou práce s klientem je individuální plánování průběhu poskytování sociální služby, které 
kontinuálně navazuje na proces jednání se zájemcem o službu a uzavírání smlouvy o poskytování sociální 
služby. Individuální plán vypracovává společně s klientem klíčový pracovník na základě zjištěných potřeb, 
přání, zachovaných schopností a cíle klienta. Informace pro tvorbu individuálního plánu může získat od 
rodinných příslušníků, přátel a známých klienta. Hodnocení naplňování osobního cíle probíhá společně s 
klientem nebo s jeho zástupcem. V rámci poskytování sociální služby uplatňujeme metody jak individuální, 
tak skupinové práce. Cílem je udržení či zlepšení fyzického i duševního stavu klientů, smysluplná náplň 
volného času a jejich celková spokojenost. 
 
Materiální a technické zabezpečení sociální služby  
 
Domov Božice, příspěvková organizace, nabízí pro službu domova pro seniory ubytování v 7 – mi pokojích, 
a to jednolůžkových, dvoulůžkových a vícelůžkových. Každý klient má k dispozici polohovací lůžko, noční 
stolek, jednu šatní skříň se zabudovaným trezorem, poličku a lampičku. Většina pokojů je vybavena televizí 
domovskou, popř. klienti mají možnost si svůj pokoj po domluvě vybavit vlastní televizí, rozhlasovým 
přijímačem nebo jiným elektrickým spotřebičem v souladu s Domácím řádem. Na některých pokojích jsou 
lednice. Pokoje nemají vlastní sociální zařízení, pouze umyvadlo. Klient si může vzít s sebou do domova 
polštářek, budík, hrníček, obrázek, fotografie, nebo jinou drobnost, která by mu připomínala domov. Na 
každém poschodí je k dispozici koupelna a sociální zařízení s uzamykatelnými zámky a dostupnou 
signalizací.  
 
Klienti mají k dispozici společné prostory: 
  
• 
jídelnu  
• 
aktivizační místnost   
• 
verandu  
• 
tři terasy  
•  
zahradu  
Jídelna je využívána nejen ke společnému stravování, ale také k provozování společenských akcí, k 
odpolednímu posezení u kávy nebo ke sledování televize. V aktivizační místnosti probíhají volnočasové 
aktivity. Za pěkného počasí jsou využívané pobyty na terasách. Zahrada nabízí možnosti k relaxaci, k 
volnočasovým aktivitám a k procházkám.  
Klienti si mohou posedět s rodinnými příslušníky na verandě. Pro malé návštěvníky je zde připraven dětský 
koutek se spoustou hraček a dětských knih.  
 
 
Pro klienty s omezenou pohyblivostí zajišťujeme specializované pomůcky:  
 
pro oblast hygieny 
 
• sprchovací lůžko 
 
pro oblast chůze, pohybu  
  
• mechanické invalidní vozíky  
• chodítka  
• elektrická polohovací lůžka  
• polohovací křesla  
 
pro prevenci pádu u rizikových uživatelů se používají 
 
• protiskluzové podložky do polohovacího křesla, invalidního vozíku, na židli 
pro prevenci dekubitů u rizikových uživatelů se používají  
  
• elektrické antidekubitní matrace  
• pomůcky na polohování 
 
pro klienty se zrakovým postižením jsou k dispozici 
 
• lupy  
• přenosná kamerová lupa  
 
 
 
Zásady poskytování služby:  
 
Individuální přístup – poskytujeme takovou míru podpory a péče, aby byla zachována co nejdéle 
soběstačnost uživatele.  
 
Respekt – respektujeme uživatele jako plnohodnotnou osobnost bez ohledu na pohlaví, víru, přesvědčení, 
schopnosti a zdravotní stav.  
 
Důstojnost – vytváříme podmínky pro důstojné prožití stáří, při poskytování služby vytváříme partnerský 
(rovnocenný) vztah založený na vzájemné důvěře a úctě ke klientovi.  
 
Bezpečí – vytváříme bezpečné prostředí, které klientovi umožňuje cítit se jistě a bezpečně. Poskytujeme 
služby takovým způsobem, aby klient vnímal pečovatele jako zdroj pohody a bezpečí.  
 
Kontakt se společenským prostředím – podporujeme využívání běžných služeb veřejnosti, podporujeme 
ve vztazích s přirozeným prostředím a spolupracujeme s rodinami klientů.  
 
Soustavné vzdělávání pracovníků a rozvoj organizace – prohlubujeme své znalosti a spolupracujeme s 
odbornými pracovišti.  
 
Úhrada za služby:  
 
Základní úhrada se skládá z těchto položek: ubytování, stravování a úkony péče. Způsob úhrady je sjednán 
s klientem, popř. s opatrovníkem při jeho nástupu do DS a je zakotven ve smlouvě o poskytnutí sociální 
služby DS, v souladu s ustanovením § 73 zákona č. 108/2006 Sb., o sociálních službách a vyhlášky č. 
505/2006 Sb. 
 
Spoluúčast klienta na službě: 
 
Míra spoluúčasti klienta na službě je dána vlastními možnostmi a aktuálním stavem klienta. Poskytujeme 
takovou podporu a pomoc, která v maximální možné míře směřuje k zachování, popřípadě rozvíjení 
vlastních možností klientů. To znamená, že se snažíme klienta v základních úkonech při péči kolem své 
osoby a běžných denních činnostech spíše podporovat a motivovat k samostatnému provádění v co největším 
možném rozsahu, a ne za ně tyto úkony komplexně provádět, a tím zvyšovat jejich závislost na poskytované 
sociální službě. 
 
Pravidla pro podávání stížností  
 
Stížnost je vyjádření nespokojenosti s kvalitou poskytování sociální služby nebo poukázání na porušování 
práv. Stížnost je pro zaměstnance Domova Božice, příspěvková organizace důležitým zdrojem informací, 
jak zlepšit kvalitu poskytovaných služeb. Všichni klienti služby mají možnost kdykoliv podat stížnost na 
kvalitu nebo způsob poskytování služby, popřípadě kdykoliv vznést ke kvalitě nebo způsobu poskytování 
služby připomínku či podnět. K podání stížnosti je oprávněn nejen klient, ale v jeho zájmu i kterýkoliv 
občan. Evidenci stížností jsou pověřeny sociální pracovnice. Zařízení má zpracován vnitřní předpis 
upravující evidenci a vyřizování stížností a jednoduchou a srozumitelnou formou vypracovaná „Pravidla pro 
podávání a vyřizování stížností“.  
 
Postup pro podávání stížností  
 
Stížnosti mohou být podané: 
 
• ústně nebo písemně u všech zaměstnanců Domova Božice, příspěvková organizace  
• písemně zápisem do Knihy stížnosti v jídelně na 1. patře  
• anonymně do Schránek stížností v přízemí budovy a v 1., 2. a 3. patře u výtahu  
 
Všechny stížnosti se evidují zaměstnancem k tomu pověřeným a jsou postoupeny ředitelce zařízení, která 
zajistí jejich prověření a vyřízení. Řešení anonymní stížnosti je vyvěšeno na nástěnkách domova. V případě 
nespokojenosti s vyřízením stížnosti má stěžovatel možnost odvolat se u nadřízeného nebo nezávislého 
orgánu (Krajský úřad JMK, Veřejný ochránce práv) s podnětem o prošetření postupu při vyřizování stížnosti.  
 
 
Pravidla pro ukončení poskytování služby:  
 
Způsoby ukončení poskytování sociální služby jsou uvedeny ve Smlouvě o poskytování sociální služby, a 
to následovným způsobem: 
  
• písemnou dohodou poskytovatele a klienta  
• uzavřením nové smlouvy  
• písemnou výpovědi klienta, bez udání důvodu (v případě, že není schopen vypovědět smlouvu o 
poskytování sociální služby, rozhoduje soud o nepřípustnosti držení klienta v sociálních službách)  
• písemnou výpovědí poskytovatele s udáním důvodů a v souladu s příslušným ustanovením 
Smlouvy o poskytování sociální služby  
• úmrtím klienta 
