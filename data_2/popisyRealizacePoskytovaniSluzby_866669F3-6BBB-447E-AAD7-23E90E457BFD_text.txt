Popis realizace poskytování sociálních služeb 
 
 
Název poskytovatele 
 
 
SeneCura SeniorCentrum Slivenec s.r.o. 
Druh služby 
Identifikátor 
 
 
Domov pro seniory 
 
Forma služby 
 
pobytová 
Název zařízení a místo 
poskytování 
Senecura SeniorCentrum Slivenec 
sídlo:  
Štefánikova 248/32 Praha 5 – Smíchov 150 00  
provozovna:  
Ke Smíchovu 1144/144 Praha 5 – Slivenec 154 00 
 
 
Cílová skupina  
Lidé, kteří dosáhli 55 let věku nebo věku rozhodného pro přiznání starobního důchodu, jejichž potřeba 
sociální a zdravotní podpory je taková, že jim neumožňuje pobyt v domácím prostředí. 
 
 
Jednání se zájemcem o službu, vstup uživatele do služby 
SeneCura SeniorCentrum Slivenec informuje zájemce o sociální službu prostřednictvím svých webových 
stránek, informačních letáků a přímo u poskytovatele.  
Kontaktní osobou je sociální pracovnice, která již při telefonickém kontaktu se zájemcem o službu 
poskytne základní informace a domluví schůzku. 
Při osobní schůzce sociální pracovnice seznámí zájemce s rozsahem poskytovaných služeb, způsobem 
poskytování těchto služeb, výší úhrady za poskytnuté služby, s podmínkami smlouvy o poskytování 
služeb, s postupem při nedodržování dohodnutých podmínek, s podmínkami pro ukončení služeb, 
způsobem, jakým je možno služby měnit a způsobem vyřizování stížností. Klient má prostor pro otázky. 
Na konci rozhovoru jsou důležité informace stručně zopakovány.  
Sociální pracovnice zjišťuje, co zájemce od služby očekává, jaké má potřeby, tato zjištění určují, zda-li je 
služba pro zájemce vhodná. V pozitivním případě se ze zájemce stává žadatel o službu a následně, po 
podpisu smlouvy o poskytování sociálních služeb, klient.  
Sociální pracovnice spolu se žadatelem společně formuluje cíle a jakým způsobem bude poskytovaná 
služba dohodnuté cíle naplňovat. 
 
 
Podrobný popis realizace služby  
Ubytování je poskytováno ve 4 jednolůžkových pokojích a 13 dvoulůžkových pokojích 
s bezbariérovým sociálním zařízením. Všechny pokoje jsou vybaveny nábytkem včetně polohovatelné 
postele s antidekubitní matrací. Klienti si mohou pokoj vybavit vlastními drobnými předměty, které 
jim připomínají domov, tak aby se v pokoji dobře cítili (např. fotografie, obrázky, hodiny, kalendář, 
květiny, deka, polštářky…). Vlastním nábytkem si klienti mohou dovybavit pokoj po předchozí 
domluvě s ředitelem SeneCura SeniorCentrum Slivenec s přihlédnutím k možnostem prostor.  
Klienti mohou navštěvovat fitness, kapli, dílnu, společenské prostory. Ubytování je poskytováno 
s důrazem na práva uživatelů na soukromí, na důstojnost a na možnost volby.  
Součástí poskytování ubytování je zajištění úklidu pokoje, úklidu společných prostor, praní a žehlení 
osobního a ložního prádla, včetně drobných oprav prádla, režijní náklady (elektrická energie, vodné a 
stočné, topení a ostatní).  
Poskytovatel je povinen udržovat prostory k ubytování a k užívání ve stavu způsobilém pro řádné 
ubytování a užívání a zajistit nerušený výkon práv klientů spojených s užíváním těchto prostor. 
Stravování 
Stravování v SeneCura SeniorCentrum Slivenec probíhá na základě nabídky z jídelního lístku a 
poskytuje se v souladu se zásadami racionální výživy, s ohledem na věk a dietní potřeby klienta a je 
nedílnou součástí poskytovaných služeb. Strava se připravuje ve vlastní kuchyni a jídlo se podává 
v rozsahu tří hlavních jídel a dvou vedlejších jídel. V případě přání klienta nebo jeho dietního 
nastavení, je podávána druhá večeře. Po celý den je k dispozici dostatečné množství tekutin. Strava je 
servírována v hlavní jídelně nebo na pokojích klientů (s ohledem na jejich zdravotní stav a 
schopnosti). 
Péče o klienta 
Úkony přímé péče zajišťuje SeneCura SeniorCentrum Slivenec prostřednictvím pracovníků v sociálních 
službách, kteří jsou odborně způsobilí pracovat na této pracovní pozici splněním kvalifikace dle 
zákona č. 108/2006 Sb., o sociálních službách a jsou řádně proškolováni průběžným vzděláváním v 
rozsahu minimálně 24 hodin ročně.  
Podpora, pomoc a péče je poskytována klientům na základě jejich individuálních potřeb a přání. Klient 
přichází do služby s konkrétním cílem a potřebami, které jsou dle jeho individuálních požadavků 
konkretizovány a je dle nich nastaven rozsah poskytovaných služeb. Klíčový pracovník je 
koordinátorem nastavených potřeb a přání klienta, předává informace ostatnímu pečujícímu 
personálu, dohlíží na plnění cílů a přání klienta, tvoří individuální plán a zodpovídá za vyhodnocení, 
zdali byl či je cíl klienta naplňován. 
Úkony péče jsou hrazeny zpravidla z příspěvku na péči. Příspěvek na péči dle zákona č.108/2006 Sb., o 
sociálních službách náleží poskytovateli, výjimka není možná. Příspěvek na péči náleží SeneCura 
SeniorCentrum Slivenec od data nástupu klienta do zařízení. 
Ošetřovatelská a zdravotní péče 
Klientovi je poskytována zdravotní a ošetřovatelská péče, odpovídající jeho zdravotnímu stavu, 
nepřetržitě 24 hodin denně. 
Ošetřovatelskou péči zajišťuje SeneCura SeniorCentrum Slivenec prostřednictvím svých vlastních 
zaměstnanců (registrované všeobecné sestry způsobilé k výkonu povolání bez odborného dohledu). 
Zdravotní péče je poskytována na základě indikace lékaře a je hrazena ze zdravotního pojištění 
klienta. Lékařskou péči zajišťuje smluví praktický lékař SeneCura SeniorCentra Slivenec.  
Po příchodu do SeneCura SeniorCentra Slivenec má klient možnost registrace u smluvního 
praktického lékaře SeneCura SeniorCentra Slivenec, ale vzhledem k uplatňování svobodné volny 
lékaře může zůstat registrován u svého praktického lékaře. V takovém případě si zajišťuje klient 
lékařské ošetření, vyšetření, medikaci, léky, objednávky sanity sám nebo s pomocí svých blízkých.  
Rehabilitace: Klienti mohou na doporučení lékaře využívat skupinové nebo individuální cvičení, 
rehabilitační a fyzioterapeutické úkony. SeneCura SeniorCentrum Slivenec nabízí využití rehabilitace 
klientům i bez lékařského doporučení. Rehabilitaci v SeneCura SeniorCentru Slivec zajišťuje odborný 
personál. Při své práci využívá různých rehabilitačních pomůcek a prvků bazální stimulace. Důležitý je i 
nácvik chůze a mobilizace klientů. 
Odborná sociální péče 
Sociální pracovnice Senecura SeniorCentra Slivenec zajišťuje sociální poradenství, pomoc při 
uplatňování práv, oprávněných zájmů a obstarávání osobních záležitostí, zprostředkování kontaktu se 
společenským prostředím, sociálně terapeutické činnosti a aktivizační činnosti. 
Aktivizace, společenská, zájmová činnost 
Volnočasové aktivity plánované v SeneCura SeniorCentru Slivenec vychází z individuálních potřeb 
klientů. Důležitou je snaha o zachování soběstačnosti klientů v co nejvíce možné míře a tak snaha 
podpory vztahů a spolupráce s rodinou a blízkými lidmi klientů. 
Aktivizační činnosti jsou prováděny skupinově nebo individuálně, podle potřeb jednotlivých klientů. 
Činnosti probíhají v multifunkčních prostorách SeneCura SeniorCentra Slivenec, individuálně na 
pokojích, na jídelnách, zahradě. 
V SeneCura SeniorCentru Slivenec probíhají aktivizační programy každý pracovní den v dopoledních i 
odpoledních hodinách. 
K co nejširšímu uspokojení individuálních zájmů klientů a udržení jejich aktivity, které rozvíjí 
soběstačnost a zlepšuje kvalitu života, má každý klient svého klíčového pracovníka, který zodpovídá 
ve spolupráci se sociální pracovnicí za vytvoření, aktualizaci a realizaci individuálního plánu. 
Pravidelně se s klientem schází a sleduje jeho zájmy a potřeby, průběžně vyhodnocuje, zda jsou 
naplňovány osobní cíle klienta. 
 
 
 
Metody práce 
 
Po vstupu klienta do služby a během poskytování služeb se s klientem pracuje podle stanoveného 
individuálního plánu péče. Plánování vychází z objektivních cílů a potřeb klienta, kvůli kterým do 
služby přišel nebo které nastanou během poskytování služby a je postaveno na jeho schopnostech a 
možnostech. Klient sám určuje rozsah služeb dle svých potřeb a zájmu. 
Zásady práce  
- 
úcta k člověku  
- 
humanita a podpora lidské důstojnosti  
- 
podpora samostatnosti a soběstačnosti  
- 
respektování práva volby  
- 
individuální přístup v poskytování služeb reagující na měnící se potřeby klienta 
- 
týmová práce 
- 
vzájemná důvěra a tolerance 
 
SeneCura SeniorCentrum Slivenec poskytuje uživatelům služby příležitost ke společenskému a 
kulturnímu vyžití - ve společných prostorách či v zahradě organizuje různé společenské a kulturní 
akce. Sociální služby jsou poskytovány uživatelům s ohledem k jejich individuálním vlastnostem a 
zdravotnímu stavu. Pro kvalitní poskytování sociálních služeb budou vypracovány s uživateli 
individuální plány, na jejichž vytvoření se podílí pracovníci, samotný klient a v případě potřeby i rodina 
klienta. Ten si stanoví osobní cíle, kterých chce dosáhnout a ke kterým bude postupně směřováno. 
Tyto cíle musí být konkrétní, pro uživatele významné a reálně dosažitelné. Osobní cíle vycházejí z 
možností a schopností klienta. 
 
Zařízení plánuje navázat spolupráci s dobrovolnickým hnutím v regionu. 
 
 
Vyřizování stížností 
V SeneCura SeniorCentru Slivenec mají všichni klienti, popřípadě jejich zástupci, možnost stěžovat si na 
kvalitu nebo způsob poskytování sociálních služeb.   
Stížnost, námět či připomínku může podat zájemce o službu, klient, opatrovník, pracovník zařízení, 
rodinný příslušník, blízký člověk či jiná fyzická či právnická osoba zastupující zájem klienta. 
Všechny stížnosti jsou pracovníky zařízení chápány jako výkon práva klienta a jsou cenným zdrojem 
informací o poskytovaných službách a o tom, jak je klientem či jejich blízkými služba vnímána, přijímána, 
jak splňuje jejich očekávání, kde jsou slabá místa poskytování služby. 
Stížnosti jsou pracovníky chápány jako příležitost ke zvýšení kvality služby.  
Stížnost lze podat ústně, písemně, telefonicky nebo e-mailem. Stížnost může být podána anonymně.  
Při vstupu do služby je klient podrobně seznámen s pravidly pro podávání stížností, pravidelně je pak 
klíčovým pracovníkem znovu informován. 
Pravidla pro podávání stížností a kontakty, kde je možno si stěžovat visí i u každé Schránky na stížnosti, 
náměty, připomínky, přání či pochvaly. 
Lhůta pro vyřízení stížnosti je s přihlédnutím k závažnosti maximálně 30 dní.  
 
 
Ukončení služby 
 
Sociální služba je poskytována na základě platné Smlouvy o poskytování sociálních služeb. Tato smlouva 
se uzavírá na dobu neurčitou. Pobyt klienta v SeneCura SeniorCentru Slivenec může skončit z těchto 
důvodů:  
- 
Na základě vlastní žádosti. 
- 
Odchodem klienta do jiného zařízení či zpět do domácího prostředí. 
- 
Úmrtím klienta. 
 
 
Úhrady za služby 
 
Úhradu nákladů za poskytování sociální služby hradí klient ve výši sjednané ve smlouvě uzavřené 
s poskytovatelem služby podle § 91 zákona č.108/2006 Sb., o sociálních službách. 
SeneCura SeniorCentrum Slivenec se může dohodnout na spoluúčasti na úhradě nákladů s osobou 
blízkou klienta, popřípadě s jinou fyzickou osobou nebo s právnickou osobou, pokud klient nemá vlastní 
příjem nebo jeho příjem nepostačuje na úhradu nákladů. 
 
 
Další doplňující informace 
 
 
Fakultativní služby (jsou-li poskytovány) 
Fakultativní služby budou poskytovány. V rámci nabídky fakultativních služeb se jedná konkrétně o 
kopírování a přepravu klientů. Ceník dle aktuální nabídky.  
 
Prostory, materiální a technické vybavení 
Budov a je bezbariérová. Dělí se na tři nadzemní podlaží. SeneCura SeniorCentrum Slivenec – Domov pro 
seniory má kapacitu 30 lůžek a to ve členění: 4 jednolůžkové pokoje a 13 dvoulůžkových pokojů.  
K pokoji náleží bezbariérové sociální zázemí se sprchou, podlaha je pokryta marmoleem, stěny jsou 
obloženy kachličkami.  
Jednotlivé pokoje jsou vybaveny: elektricky polohovatelným lůžkem s antidekubitní matrací, nočním 
stolkem, koženkovými židlemi, stolem, uzamykatelnou šatní skříní s osobním trezorem, komodou. 
Podlahy v pokojích mají krytinu z marmolea. 
Každý klient při příchodu do SeneCura SeniorCentra Slivenec obdrží signalizační zařízení, které si může 
připnout na ruku nebo na krk a kdykoliv tak, v případě potřeby, přivolat sloužící personál. 
Dále se v objektu nacházejí tyto prostory:  
sesterna 1x, rehabilitační místnost, kaple a místnost pro zesnulé, kadeřnictví – pedikúra, recepce, 
společenská místnost/jídelna ( pořádání kulturních akcí, přednášek, promítání), prádelna, dílna - kuchyň, 
centrální koupelna s hydraulickou zvedací vanou, sprchovým lůžkem a transportním elektrickým 
zvedákem včetně relaxační místnosti, skladovací prostory, šatny zaměstnanců, kancelářské prostory pro 
administrativu. Veškeré prostory objektu splňují všechny technické a hygienické normy. Objekt je 
vybaven dvěma osobními výtahy (oba výtahy jsou evakuační). Ubytovací prostory pro klienty Domova 
pro seniory se nacházejí v 1. NP.  
Klienti mají možnost procházek v areálu zahrady, která náleží k budově SeneCura SeniorCentra Slivenec. 
 
 
 
 
 
 
Dne: 
15. března 2018 
 
Zpracoval: 
Mgr. Lukáš Stárek, Ph.D. 
 
 
ředitel domova SeneCura SeniorCentrum Slivenec 
 
 
