 
                  Popis realizace poskytování sociálních služeb                                        
 
Název poskytovatele 
Domov pro seniory Burešov, p.o. 
Druh služby 
Domov pro seniory 
Identifikátor  
86 60 859 
Forma služby 
celoroční pobytová služba 
Název zařízení a místo 
poskytování 
Domov pro seniory Burešov, p.o.  
Burešov 4884 
760 01 Zlín 
 
Poslání  
Posláním Domova pro seniory je poskytování podpory, pomoci a péče seniorům, kteří s ohledem 
na svůj věk a zdravotní stav potřebují pravidelnou pomoc jiné osoby a ani za pomoci rodiny, jiných 
osob a služeb nezvládají žít ve svém přirozeném domácím prostředí. Pomoc, podpora a péče 
vychází z individuálně nastavených potřeb klientů tak, abychom respektovali jejich důstojnost a 
veškerá práva.  
 
Cílová skupina  
Senioři nad 65 let, kteří mají sníženou soběstačnost zejména z důvodu věku a jejichž nepříznivá 
sociální situace vyžaduje pravidelnou pomoc druhé osoby a není možné ji zvládat v domácím 
prostředí. 
 
Zásady poskytování sociální služby 
INDIVIDUÁLNÍ PŘÍSTUP – pracovníci zjišťují individuální potřeby klientů, na jejichž základě 
společně s klienty sestavují plány péče, podle kterých je poskytována sociální služba. Pracovníci 
podporují klienty, aby se věnovali svým zálibám a koníčkům, které jim pomáhají udržet se v dobré 
fyzické i psychické kondici. 
 
ZACHOVÁNÍ DŮSTOJNOSTI – pracovníci při poskytování sociální služby zachovávají důstojnost 
a vůli klientů, ke každému přistupují s úctou a respektem.   
 
PODPORA V SOBĚSTAČNOSTI – pracovníci klienty motivují, podporují v soběstačnosti a 
činnostech, které jsou schopni sami zvládnout, s cílem přiblížit se co nejvíce běžnému způsobu 
života. 
 
PODPORA SOCIÁLNÍHO ZAČLEŇOVÁNÍ – klienty podporujeme ve využívání služeb, kulturních 
a společenských akcí mimo zařízení, pomáháme jim udržovat kontakt se společenským 
prostředím v zařízení, podporujeme je v kontaktu s rodinou, přáteli a vrstevníky. 
 
OCHRANA PRÁV – chráníme práva klientů zejména v souladu s Listinou základních práv a 
svobod. 
Jednání se zájemcem o službu, vstup uživatele do služby 
Jednání se zájemcem o službu probíhá v souladu se standardem č. 3. Již při předání žádosti 
(osobně, e-mailem, poštou) jsou zájemci poskytnuty základní informace o poskytované službě. Na 
osobním jednání pak sociální pracovníci se žadatelem projednávají jeho požadavky, očekávání a 
osobní cíle, které by vzhledem k jeho možnostem a schopnostem bylo možné realizovat 
prostřednictvím sociální služby. Všechny tyto poznatky jsou zaneseny do plánu péče, který 
obsahuje i dohodnutý rozsah a průběh poskytování služby při zahájení poskytování sociální 
služby. Plán péče je součástí sepsané Smlouvy o poskytování sociální služby.  
Popis služby 
Naplnění základních činností ze zákona 
V Domově pro seniory Burešov, p.o. poskytujeme sociální službu v souladu se zákonem č. 
108/2006 Sb., o sociálních službách, ve znění pozdějších předpisů. Podle § 49 jmenovaného 
zákona poskytujeme tyto základní činnosti:  
- 
poskytnutí ubytování, 
- 
poskytnutí stravy, 
- 
pomoc při zvládání běžných úkonů péče o vlastní osobu,  
- 
pomoc při osobní hygieně nebo poskytnutí podmínek pro osobní hygienu, 
- 
zprostředkování kontaktu se společenským prostředím, 
- 
sociálně terapeutické činnosti, 
- 
aktivizační činnosti a 
- 
pomoc při uplatňování práv, oprávněných zájmů a při obstarávání osobních záležitostí.  
 
Poskytnutí ubytování  
- 
Ubytování je poskytováno klientům ve 4 jednolůžkových a 15 dvoulůžkových pokojích. 
Pokoje jsou vybaveny lůžkem, nočním stolkem, nábytkovou stěnou, signalizačním 
zařízením u lůžka a textilní zástěnou k zajištění soukromí. Součástí pokojů je sociální 
zařízení. Praní ložního a osobního prádla i úklid pokojů a sociálního zařízení zajišťují 
pracovnice úklidu, které přitom respektují denní život a soukromí klientů. Klienti jsou 
motivováni ke spolupráci na udržování čistoty a pořádku v zařízení.  
 
Poskytnutí stravy 
- 
Stravování je poskytováno v souladu se zásadami zdravé výživy, s ohledem na věk, 
zdravotní stav a přání klientů. Strava je uživatelům vydávána 4x až 5x denně dle přání a 
dle diety, kterou si klient nasmlouvá. Strava se podává ve společné jídelně nebo klubovně 
na patře. Klientům, kteří nejsou schopni vzhledem ke svému zdravotnímu stavu se 
stravovat na jídelně či klubovně, je strava podávána na pokojích. Spokojenost klientů se 
stravováním zjišťujeme pomocí dotazníkového šetření (1x ročně), své názory a připomínky 
mohou kdykoli sdělit kterémukoli pracovníkovi, písemně oznámit do schránek umístěných 
na každém patře nebo je zapsat do knihy přání a stížností, která je umístěna ve společné 
jídelně.  
 
Pomoc při zvládání běžných úkonů péče o vlastní osobu a pomoc při osobní hygieně nebo 
poskytnutí podmínek pro osobní hygienu 
- 
Kvalifikovaný personál zajišťuje klientům dle jejich individuálních potřeb pomoc při výkonu 
hygieny, fyziologické potřeby a celkové koupele, při oblékání a svlékání, pomoc při 
přesunu na lůžko nebo vozík, pomoc při vstávání z lůžka, ulehání nebo změny poloh, 
pomoc při podávání jídla a pití, pomoc při prostorové orientaci a pohybu ve vnitřním a 
vnějším prostoru. 
 
Zprostředkování kontaktu se společenským prostředím 
- 
Klienti jsou podporování k využívání běžně dostupných služeb. Pomáháme klientům 
obnovovat nebo udržovat kontakty s rodinou a motivujeme je k účasti na dalších aktivitách 
směřujících k sociálnímu začleňování. Snažíme se uživatele co nejvíce podporovat k 
udržování kontaktů se svým přirozeným sociálním prostředím. 
 
Sociálně terapeutické činnosti 
- 
Klientům jsou poskytovány sociálně terapeutické činnosti, které směřují k rozvoji nebo 
udržení jejich osobních nebo sociálních schopností a dovedností podporujících sociální 
začleňování osob.  
 
Aktivizační činnosti 
- 
Nabízíme klientům řadu aktivizačních činností, pomocí kterých si mohou rozvíjet a 
upevňovat své motorické, psychické a sociální schopnosti a dovednosti. Plánování těchto 
aktivit je prováděno společně s klientem a individuálně podle jeho potřeb. Klient si sám 
zvolí, zda se chce nabízené aktivity zúčastnit či nikoliv. Fyzioterapeut pomáhá klientům 
udržovat a rozvíjet stávající motorické schopnosti a také je po úrazech nebo zdravotních 
komplikacích obnovovat. 
 
Pomoc při uplatňování práv, oprávněných zájmů a při obstarávání osobních záležitostí 
- 
Sociální pracovníci pomáhají klientům s vyřízením osobních záležitostí a jednají s úřady 
dle jejich přání a potřeb. 
 
Pravidla poskytování služby 
Provoz organizace a způsob poskytování sociální služby se řídí platnými zákony a vnitřními 
dokumenty – Standardy kvality sociálních služeb, směrnicemi, metodickými pokyny a 
harmonogramy práce. Všechny vnitřní dokumenty jsou dle potřeby aktualizovány. S těmito 
dokumenty jsou seznamováni všichni pracovníci a jejich dodržování je pro ně závazné a podléhá 
kontrole. 
 
Metody práce 
Ke klientovi přistupujeme vždy individuálně, reagujeme na jeho aktuální potřeby, schopnosti a 
přání, což je zohledněno při sestavování plánu péče a formulování cílů klienta. Při sestavování 
plánu péče se vychází z principu podpora/pomoc/péče. Klient je v co největší možné míře 
podporován v zachování soběstačnosti a samostatnosti při výkonu úkonů péče o vlastní osobu. 
Při práci s klientem je třeba dbát na jeho biologické, psychické, sociální a spirituální potřeby, které 
zjišťujeme ještě před zahájením poskytování sociální služby a dle kterých se řídíme při nabízení a 
motivování klienta účastnit se různých volnočasových aktivit a akcí konaných v zařízení. 
 
K základním využívaným metodám práce patří: pozorování, rozhovor, pozitivní a motivační vliv, 
skupinové aktivity, individuální aktivity a terapeutické činnosti. 
 
Bazální stimulaci využíváme u klientů, kteří jsou omezeni v prožívání, pohybu nebo komunikaci. 
Prvky tohoto konceptu umožňují rozvíjet schopnosti klienta v té nejzákladnější, bazální rovině. 
Pomáhá v rozvoji klientovy identity, vnímání vlastního těla, prostředí, ve kterém žije a podporuje 
komunikaci na úrovni, které je klient schopen. Podporujeme klienta, aby vnímal vlastní tělo 
prostřednictvím doteků, masáží, chutí, vůní, hudby, hlasu, vibrací apod. Bazální stimulace je 
poskytována individuálně, s ohledem na věk, schopnosti a zdravotní stav klienta. Pro klienta to 
znamená posílení pocitu jistoty, bezpečí a důvěry. 
 
Biografická péče o seniory je založena na znalosti životního příběhu (biografie) klienta, jeho 
zvyklostí, rituálů, zálib, dovedností a potřeb. Biografická péče je individuální, zaměřená na 
podporu schopností sebepéče klienta a na možnosti, jak co nejdéle tyto schopnosti zachovat a 
rozvíjet. Na základě znalosti životního příběhu denní činnosti přizpůsobujeme potřebám a 
zvyklostem klienta, snažíme se upravit jeho pokoj a prostředí v domově tak, aby se cítil dobře, co 
nejvíce jako doma.  
 
V závěru života klienta využíváme koncept paliativní péče. Naším cílem je zmírnit bolest a další 
tělesná a duševní strádání, především však zachovat klientovu důstojnost a poskytnout podporu 
jeho blízkým. Snahou je umožnit klientům prožít zbývající dny kvalitně a spokojeně dle vlastních 
přání a představ jeho nejbližších. 
 
Pravidla pro vyřizování stížností 
Stížnosti chápeme jako podnět ke zlepšení poskytované služby. Stížnosti a připomínky mohou 
klienti nebo rodinní příslušníci podávat ústně, písemně i anonymně. Při vyřizování stížností 
pracovníci postupují podle vnitřní směrnice obsahující pravidla pro přijímání, vyřizování stížností a 
připomínek. Klienti jsou s těmito pravidly seznamováni již před příchodem do zařízeni a jsou jim 
pravidelně připomínány. Své připomínky a stížnosti mohou klienti sdělit kterémukoli pracovníkovi 
nebo ji písemně vložit do schránky stížností na jednotlivých etážích. Všichni pracovníci zařízení 
jsou s pravidly také seznámeni. Spokojenost s poskytovanými službami je pravidelně 1x ročně 
zjišťována dotazníkovým šetřením.  
Pravidla pro ukončení služby 
Pobyt v zařízení může být ukončen na základě žádosti klienta (opatrovníka nebo jeho 
zmocněnce) nebo úmrtím klienta. Klient je oprávněn službu kdykoli ukončit bez udání důvodu. 
Domov může klientovi vypovědět smlouvu v případě opakovaného porušování Vnitřních pravidel 
(příloha Smlouvy o poskytování sociální služby), nebo jestliže v průběhu poskytování sociální 
služby vyvstanou u klienta takové potřeby, které poskytovatel není schopen zajistit, nebo pokud 
klient vyžaduje služby, které poskytovatel neposkytuje. V případě vypovězení smlouvy 
poskytovatelem končí výpovědní lhůta uplynutím posledního dne kalendářního měsíce, který 
následuje po měsíci, v němž byla výpověď klientovi doručena.  
V případě vypovězení smlouvy klientem v první polovině měsíce, končí výpovědní doba uplynutím 
posledního dne daného kalendářního měsíce. V případě vypovězení smlouvy klientem v druhé 
polovině měsíce, končí výpovědní doba 15. dnem měsíce následujícího po měsíci, v němž byla 
výpověď podána.  
 
Úhrady za služby  
Úhrada se skládá z úhrady za stravu a úhrady za pobyt (zahrnuje úhradu za ubytování, úklid, 
praní prádla, drobné opravy oblečení, žehlení, náklady za energie). Úkony péče o vlastní osobu 
jsou hrazeny z příspěvku na péči. Výše úhrady je definována v příslušné směrnici zařízení. 
Zájemci jsou s výší úhrady seznamování již při jednání se zájemcem o službu. Aktuální ceník 
služeb je také zveřejněn na webových stránkách zařízení – www.dsburesov.cz. Při zahájení 
poskytování sociální služby je výše úhrady zapsána do Smlouvy o poskytování sociální služby.  
 
Další doplňující informace 
Další aktualizované informace o rozsahu poskytovaných služeb jsou zveřejněny na webových 
stránkách zařízení – www.dsburesov.cz.  
Fakultativní služby  
Seznam a ceník fakultativních služeb je přílohou Vnitřních pravidel Domova pro seniory Burešov, 
p.o. a je zveřejněn na webových stránkách zařízení – www.dsburesov.cz. Jedná se o služby, 
které jsou zařízením poskytovány nad rámec základních činností. Klient může, ale nemusí tyto 
služby využívat. Záleží na individuálních potřebách klienta, jakou službu, a v jaké četnosti si zvolí. 
Fakultativní služby si klient hradí z vlastních prostředků. Jedná se například o použití služebního 
vozidla, rozmnožování tiskovin, opravy soukromého majetku, poplatek za TV, počítač apod. 
Prostory, materiální a technické vybavení (bezbariérovost) 
Zařízení odpovídá svým charakterem a umístěním životnímu stylu lidí, kteří ho využívají. Domov 
pro seniory Burešov, p. o. poskytuje dvě sociální služby, a to domov se zvláštním režimem (dále 
jen DZR) a domov pro seniory (dále jen DS). Obě služby jsou poskytovány v komplexu dvou 
vzájemně propojených bezbariérových budov, které disponují čtyřmi výtahy. První část je 
hospodářský a společenský objekt (HSO). Druhou část tvoří ubytovací objekt (UO). HSO – 
hospodářský objekt je společný pro obě sociální služby. Jedná se o dvoupodlažní objekt. V 
přízemí je vrátnice, provoz kuchyně a technické zázemí. V prvním podlaží je jídelna pro klienty a 
zaměstnance, provoz prádelny a společenské místnosti pro klienty. UO – ubytovací objekt je 
šestipodlažní. V přízemí jsou umístěny kanceláře, kadeřnictví, pedikúra, bufet, zázemí pro 
personál. V 1. podlaží (DS) je 19 pokojů s vlastním sociálním zařízením, ústředním topením, 
rozhlasovou a televizní přípojkou, signalizačním zařízením. Na oddělení je umístěna kuchyňka, 
klubovna, ošetřovna, místnost personálu, koupelna a skladová místnost. 
 
 
Datum aktualizace: 1.3.2024 
 
Zpracovala: Ing. Helena Nováková 
