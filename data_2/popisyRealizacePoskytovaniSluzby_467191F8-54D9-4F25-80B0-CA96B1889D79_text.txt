           Centrum sociálních služeb Jindřichův Hradec 
Domov seniorů České Velenice           
 
Popis 
realizace 
poskytované služby 
Domov pro seniory 
  
 
 
 
 
 
 
 
 
 
 
     Platnost od 1. 1. 2022 
 
 
 
 
 
 
 
 
 
organizace zřizovaná Jihočeským krajem 
 
 
 
 
         
 
 
 
 
Základní údaje 
 
Poskytovatel: Centrum sociálních služeb Jindřichův Hradec  
Sídlo: Česká 1175, 377 01 Jindřichův Hradec II  
Právní forma: příspěvková organizace  
Zřizovatel: Jihočeský kraj, U Zimního stadionu 1952/2, 370 76 České Budějovice  
IČO: 750 11 191  
Telefon: 384 397 709  
E-mail: reditel@cssjh.cz  
Web: www.cssjh.cz  
Statutární orgán – ředitel: Ing. Jiří Blížil  
 
Sociální služba: 
Domov seniorů České Velenice 
Sídlo: Vitorazská 54, České Velenice 
Telefon: 380 130 110 
E-mail: vedouci@dsvelenice.cz  
Web: www.dsvelenice.cz 
Vedoucí zařízení: Mgr. Kamila Večeřová  
 
 
Poslání Domova seniorů České Velenice 
Domov seniorů České Velenice je pobytová sociální služba, která poskytuje, 
ubytování a stravování, podporu v péči o vlastní osobu, dále aktivizační 
činnosti, ošetřovatelskou péči, pomoc při obstarávání osobních záležitostí a 
uspokojování dalších životních potřeb. Sociální službu poskytujeme za úhradu 
osobám starším 55 let, které potřebují pravidelnou podporu nebo pomoc a 
nemohou již zůstat ve svém domácím prostředí. 
     
Zajišťujeme individuální přístup ke každému uživateli služby a snažíme se 
vytvářet bezpečné a vstřícné prostředí. 
 
 
 
 
 
 
 
 
 
 
Základní strategické cíle: 
 
 Udržení stávajících schopností a dovedností klienta pro jeho život.  
 Podpora klienta v udržování vztahů s rodinou a přáteli, pomoc při 
navazování nových vztahů.  
 Podpora klienta při seberealizaci 
 
 
 
 
Popis domova 
 
     Domov seniorů Vitorazská 54 České Velenice, se nachází v západní části 
Českých Velenic. Jde o dvě navzájem propojené dvoupatrové budovy s 
kapacitou 66 uživatelů. Budovy jsou z roku 1856 a již proběhlo několik 
přestaveb. Poslední velká rekonstrukce probíhala v 80-tých letech 20. století. 
Vlastníkem objektu je Jihočeský kraj. Domov se rozkládá zhruba na 1410m2 
obytné plochy k domovu patří rovněž zahrada, kde mohou uživatelé trávit volný 
čas. V roce 2006 byl na této zahradě zbudován zahradní altán o rozměrech cca 
56 m2 a v jeho těsné blízkosti zahradní krb, který bude zejména v letních 
měsících sloužit k zpříjemnění života našich uživatelů v DS. 
 
 
Cílová skupina 
Sociální služby poskytujme: 
 osobám starším 55-ti let věku, které s ohledem na svůj věk či zdravotní 
stav potřebují pravidelnou podporu jiné fyzické osoby, nemohou zůstat 
ve svém domácím prostředí, komunikují v českém nebo slovenském 
jazyce a jsou schopny soužití v kolektivu. 
 
Přednostně poskytujeme sociální služby: 
 osobám s trvalým pobytem na území Jihočeského kraje 
 osobám s přiznaným příspěvkem na péči 
 
 
  
Domov seniorů může odmítnout poskytnutí sociální služby v těchto případech: 
1. Neposkytujeme službu, o kterou žadatel žádá, a to i s ohledem na 
vymezení   
okruhu osob v registru poskytovatelů sociálních služeb 
2. Není volná kapacita 
3. Zdravotní stav žadatele vylučuje poskytnutí sociální služby 
 zdravotní stav osoby vyžaduje poskytnutí ústavní péče ve 
zdravotnickém zařízení 
 osoba není schopna pobytu v zařízení sociálních služeb z důvodu 
akutní infekční nemoci 
 chování osoby by z důvodu duševní poruchy závažným způsobem 
narušovalo kolektivní soužití (např. osoby s diagnostikovanou 
psychickou poruchou – schizofrenie, organická porucha osobnosti a 
ostatní 
typy 
poruch 
osobnosti, 
osoby 
s diagnostikovanou 
Alzheimerovou, hlubokou stařeckou, a ostatními typy demencí) 
4. Osobě, která žádá o poskytnutí sociální služby, vypověděl v době kratší 
než šest měsíců před touto žádostí o smlouvu o poskytnutí téže sociální 
služby z důvodu porušování povinností vyplývajících za smlouvy 
 
V případě odmítnutí poskytnutí sociální služby obdrží zájemce písemné 
oznámení s odůvodněním a případně možností se k tomu vyjádřit.  
   
Poskytované sociální služby 
 ubytování v 18 jednolůžkových, 24 dvoulůžkových. Na pokoji má každý 
uživatel k dispozici polohovací lůžko s antidekubitní matrací, dvoudílnou 
skříň s nástavcem, noční stolek, botník, umyvadlo se zrcadlovou skříňkou 
stůl židli nebo křeslo. Pokoje jsou vybaveny signalizačním zařízením 
spojeným se sesternou. Dle přání uživatele vedoucí domova umožňuje 
uživatelům dovybavit si pokoj drobnými osobními věcmi, květinami, 
elektrickými spotřebiči (varná konvice, minilednička, televize, rádio). 
Upustili jsme od tradičně bíle vymalovaných pokojů, pokoje jsou 
vymalovány barevně. Na výběru barev se podílejí sami uživatelé. Na 
každém patře domova se nachází WC a společné sprchy, kromě nich 
mohou uživatelé využívat centrální koupelnu, která je umístěna v 1. patře 
budovy č. p. 54. Tato služba rovněž zahrnuje úklid pokojů a společných 
prostor a rovněž služby prádelny, mezi něž patří praní žehlení a drobné 
opravy osobního prádla a ošacení uživatelů.  
 
 celodenní stravování zajišťujeme s ohledem na diety našich uživatelů. 
Jídlo podáváme 5 x denně (snídaně, svačina, oběd, svačina, večeře, u 
diabetiků II. večeře.). Rovněž dbáme na to, aby jídla splňovala zásady 
racionálního stravování. Naši uživatelé se stravují ve dvou společných 
jídelnách, pokud jim to jejich zdravotní stav nedovoluje je jim jídlo 
dováženo na pokoj. Dbáme na pitný režim uživatelů, proto jsou na 
každém patře umístěny barely s čajem. 
 služby péče zejména všeobecné sestry, fyzioterapeut a pracovníci v 
sociálních službách pomáhají uživatelům při zvládání úkonů péče o 
vlastní osobu, pomoc při osobní hygieně, provádí s uživateli sociálně 
terapeutické a aktivizační činnosti. Při poskytnutí těchto uvedených 
činností mají zaměstnanci k dispozici mnoho moderních pomůcek 
například polohovací křesla, různá zvedací zařízení, sedací vanu, pomůcky 
pro bazální stimulaci a další. V rámci nácviku úkonů péče o vlastní osobu 
mají uživatelé k dispozici kuchyňku vybavenou elektrickými spotřebiči, 
kde si mohou uvařit či upéct jídlo. Intenzivně se hodláme zabývat 
zavádění principů smyslové aktivizace a bazální stimulace do praxe. 
V rámci sociálně terapeutických a aktivizačních činností si mohou 
uživatelé půjčovat knihy, filmy na DVD nosičích, mají k dispozici “domácí 
kino“ a arteterapeutickou dílnu, nabízíme uživatelům trénování paměti, 
hraní společenských her, předčítání knih a kondiční cvičení s 
fyzioterapeutkou. Našim uživatelům umožňujeme setkávání s uživateli 
ostatních domovů v rámci CSS J. Hradec, ale i dalších domovů pro seniory 
v Jihočeském kraji. Několikrát v roce pořádáme kulturní akce - různé 
hudební zábavy, posezení na zahradě domova spojené s táborovým 
ohněm, v domově vystupují různé divadelní společnosti, písničkáři, děti 
ze základní a mateřské školy. Snažíme se uživatele co nejvíce zapojit do 
rozhodování o dění v domově. Pracuje zde výbor obyvatel.  
 Rovněž zajišťujeme pomoc při uplatňování práv a oprávněných zájmů a 
pomoc při obstarávání osobních záležitostí uživatelů např. vyplňování 
žádosti o příspěvek na péči, zprostředkujeme vystavení nových 
občanských průkazů korespondenci se soudy, atd. Rodinné příslušníky 
nebo osoby, které si uživatel sám určil, informujeme o onemocnění, 
případné hospitalizaci a také o úmrtí uživatele. Po úmrtí uživatele 
sepíšeme majetek zesnulého, zajistíme jej a předáme rodině. Cenné 
předměty jsou v souladu s platnými předpisy uloženy v trezoru, je sepsán 
soupis věcí po zesnulém a tento je zaslán Okresnímu soudu – dědickému 
oddělení. Úmrtí uživatele je rovněž oznámeno příslušným institucím. 
 
Fakultativní služby 
Kromě těchto základních služeb poskytujeme rovněž fakultativní služby dle 
našeho sazebníku.  
 vedení osobních účtů uživatelů  
 úschova vkladních knížek a cenných věcí uživatele  
 doprava uživatele autem domova seniorů 
 značení osobních věcí uživatele při příchodu do domova.  
Každý uživatel si může jím zvolené fakultativní služby objednat. 
 
 
Úhrada za poskytnuté sociální služby 
Úhrada za výše jmenované služby se provádí podle aktuálního sazebníku 
sociálních a sazebníku fakultativních služeb, které jsou v souladu se zákonem č. 
108/2006 Sb. o sociálních službách v platném znění a jeho prováděcím 
předpisem vyhl. č. 505/2006 Sb. v platném znění a způsobem, který je 
předmětem smluvního ujednání mezi DS a uživatelem, případně jeho 
zmocněným zástupcem nebo opatrovníkem. Aktuální sazebníky sociálních i 
fakultativních služeb je možno nalézt na našich internetových stránkách 
www.ddceskevelenice.cz v sekci dokumenty ke stažení. Na těchto webových 
stránkách je možno nalézt též směrnici o vyřizování stížností. Pokud není 
kdokoliv spokojen s kvalitou námi poskytovaných služeb, může poddat stížnost. 
Stížnost přijme jakýkoliv zaměstnanec domova. Při jejich řešení se postupuje 
podle výše uvedené směrnice.  
 
 
 
 
Zajištění lékařské a ošetřovatelské péče 
  Lékařskou péči vykonává v domově formou návštěvní služby praktický lékař 1 x 
týdně a psychiatr cca 1x za 6 týdnů. Pokud potřebuje uživatel vyšetření lékaře 
specialisty, zajistí praktický lékař dopravu ke specialistovi sanitním vozem a 
pokud praktický lékař rozhodne, že je nutné na vyšetření ke specialistovi 
uživatele doprovodit, poskytne domov uživateli doprovod zaměstnance úseku 
péče (pracovníka v sociálních službách) nebo zaměstnance úseku zdravotního 
úseku (všeobecné sestry, praktické sestry).  
 
Způsob sjednání sociální služby 
Jako většina domovů pro seniory i náš Domov seniorů upřednostňuje osobní 
jednání s žadatelem o službu, kdy se žadatel případně jeho rodinní příslušníci 
osobně seznámí s rozsahem poskytovaných služeb, cenou za tyto služby a 
hlavně si mohou prohlédnout prostředí domova, ve kterém je služba 
poskytována.  
      Jednání se žadatelem vede sociální pracovnice, vedoucí domova. Jak jednání  
probíhá?  
Žadatel je při jednání seznámen:   
 S rozsahem poskytovaných služeb 
 S podmínkami pro uzavření smlouvy o poskytnutí sociální služby 
 Se způsobem podání žádosti – žádost je mu předána včetně vyjádření 
lékaře, domácího řádu a telefonních kontaktů na náš domov 
 S cenou poskytované služby včetně možných fakultativních služeb 
 Se svými právy ale také povinnostmi, které mu vyplývají z uzavření 
smlouvy o poskytnutí sociální služby 
     Zaměstnanec, který vede jednání, rovněž zjišťuje, co žadatel od našeho 
zařízení očekává, jaké jsou jeho osobní cíle, přání, která jsou důležitá pro 
individuální plánování služby, a zároveň vyhodnocuje, zda jsme schopni služby, 
které žadatel požaduje, poskytnout. Zaměstnanec zodpoví všechny dotazy, 
týkající se našeho zařízení. Rozhovor vede srozumitelně, aby žadatel porozuměl 
všem bodům jednání. Dále je žadateli nabídnuta prohlídka zařízení. Se sociální 
pracovnicí si tuto prohlídku může domluvit telefonicky na telefonním čísle 
725 339 651 nebo 380 130 112 
Po prohlídce zařízení se zaměstnanec zeptá na případné další dotazy, které 
ochotně zodpoví, a rovněž žadatele upozorní na naše internetové stránky, kde 
má vždy možnost získat aktuální informace. Pokud je žadatelem osoba 
omezená na způsobilosti k právním úkonům jednání probíhá s jeho 
opatrovníkem. Každý žadatel má možnost nechat se při jednání s domovem 
zastupovat jinou osobou na základě ověřené plné moci.  
 
 Personální zajištění služby 
V rámci organizační struktury jsou zaměstnanci rozděleni do 5 úseků. 
 Zdravotní úsek, který vede vedoucí zdravotního úseku, zde pracují 
všeobecné sestry a zdravotní asistenti a fyzioterapeut. 
 Úsek péče I, který vede vedoucí úseku péče I, zde pracují pracovníci v 
sociálních službách  
 Úsek II, který vede vedoucí úseku péče II, zde pracují pracovníci v 
sociálních službách 
 Úsek úklidu, který vede vedoucí úseku úklidu, pracují zde uklízečky. 
 Úsek kuchyně, který vede vedoucí úseku kuchyně, pracují zde kuchařky a 
pomocné kuchařky 
 Vedoucí zařízení jsou přímo podřízeni – sociální pracovnice, finanční 
referent, skladní potravin, aktivizační pracovnice, údržbáři a pradleny. 
 
 
Způsob poskytování sociální služby 
 Pro každého nového klienta máme připravený speciální uvítací rituál. Sociální 
pracovnice (případně vedoucí zařízení) klienta uvítá a odvede jej na jeho pokoj, 
seznámí s případným spolubydlícím, pomůže mu s uložením jeho věcí. Pokud 
uživatel nebo jeho zástupce nebyl seznámen s obsahem smlouvy v předchozím 
jednání, seznámí ho s obsahem smlouvy o poskytnutí sociální služby a s další 
agendou související s pobytem uživatele v našem domově. Uživatel se také 
seznámí s vedoucí zdravotního úseku, se kterou rovněž vyřídí další 
administrativní 
záležitosti 
související 
s pobytem 
v domově.  
V prvním měsíci pobytu uživatele v domově se s uživatelem domluví klíčový 
pracovník, kterým je vždy zaměstnanec úseku péče nebo zaměstnanec úseku 
zdravotní péče a který s uživatelem během prvních tří měsíců vypracuje 
individuální plán, ve kterém se zohlední především potřeby a přání uživatele. 
Tento plán se pravidelně hodnotí a upravuje, tak aby se služba co nejvíce 
přizpůsobila potřebám uživatele. Klíčový pracovník provází uživatele celým jeho 
pobytem u nás v domově.  
 
 
 
 
 
 
