 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
                                   Platnost od: 1. 1. 2024 
 
Název poskytovatele 
Domov seniorů Prostějov, p.o. 
Název služby 
Domov pro seniory 
§  
49 
Působnost služby 
Olomoucký kraj 
1. Veřejný závazek 
a. Poslání  
 
 Posláním domova seniorů je poskytovat podporu a péči seniorům, kteří s ohledem 
na svůj věk, zdravotní stav a individuální potřeby, již nemohou bez celodenní 
pomoci druhé osoby zůstat ve svém přirozeném „domácím“ prostředí. 
 
 
b. Cíle 
 
 Poskytovat odbornou péči s ohledem na jejich zdravotní stav a individuální potřeby 
 Podpora zachování stávající soběstačnosti uživatele 
 Zachování vazeb uživatelů na přirozené prostředí (rodinu, přátelé) 
 
 
c. Cílová skupina (okruh osob, pro které je služba určena a pro které určena není) 
Senioři starší 60 let, kteří potřebují pravidelnou (každodenní) pomoc jiné osoby při 
zajištění svých osobních potřeb. 
 
 
d. Zásady poskytování sociální služby 
1) Zachování lidské důstojnosti – slušně se chovat, nezesměšňovat, 
neponižovat 
2) Individuální přístup – s ohledem na potřeby daného uživatele 
3) Odborný a lidský přístup – 
odborný  - mít patřičné vzdělání, být profesionál a nadále se vzdělávat za účelem 
zkvalitňování 
poskytované péče 
lidský přístup – chovat se tak, jak bychom chtěli, aby se ostatní chovali k nám 
4) Posilovat sociální začleňování uživatelů - možnost pobytu mimo zařízení, 
návštěvy možné kdykoliv, 
možnost účasti na akcích mimo zařízení 
5) Poskytovat bezpečné služby - bezbariérové prostředí, stálá přítomnost 
personálu, 
používání speciálního zařízení pro imobilní uživatele 
6) Respektování potřeb obyvatel - všichni zaměstnanci Domova respektují 
základní lidská práva našich 
uživatelů, ochranu osobní svobody, soukromí, osobní údaje a další jejich potřeby. 
7) Diskrétnost - uvědomujeme si, že diskrétnost je důležitým prvkem při jednání a 
zacházení s našimi 
uživateli. Diskrétnost zachováváme při získávání informací poskytnutých našimi 
uživateli. 
8) Autonomie uživatele – uživatel rozhoduje sám za sebe, nikdo nerozhoduje za 
něj 
 
2. Jednání se zájemcem o službu, vstup uživatele do služby 
Jednání se zájemcem o službu podrobně řeší Standard č. 3. Jednání se zájemcem o 
službu je prvním krokem budoucí spolupráce mezi zájemcem a poskytovatelem služeb 
zastoupeným sociálním pracovníkem.  
Jednání má 4 základní fáze: 
Fáze 1 – informativní – zájemce je seznámen s podrobnostmi poskytované sociální 
služby, se všemi právy, povinnostmi a podmínkami. 
Fáze 2 – posuzovací – v případě, že si zájemce podá žádost o poskytnutí soc. služby, 
stanovená pracovní skupina na základě dostupných informací a provedeného sociálního 
šetření posoudí, zda žadatel je či není osobou, která spadá do cílové skupiny, posoudí 
také jeho nepříznivou sociální situaci a zdravotní stav. Na základě posouzení a žadatelem 
vyjádřeného zájmu je žádost žadatele zařazena do pořadníku, a to podle počtu získaných 
bodů. 
Fáze 3 -  ověřovací – před podpisem Smlouvy o poskytování sociální služby (dále jen 
„smlouva“) dochází k sociálnímu šetření v místě bydliště zájemce nebo v místě jeho 
současného pobytu, kde se ověřuje, zda zájemce i nadále spadá do cílové skupiny, 
včetně toho, zda je poskytovatel schopen vyhovět jeho požadavkům a očekáváním. 
Fáze 4 – smluvní – v této fázi dochází k podpisu smlouvy a zájemce se stává uživatelem 
sociální služby. 
 
Veškeré informace jsou předávány srozumitelnou formou, v některých specifických 
případech používáme také alternativní formy komunikace, např. obrázkové symboly, 
zvětšený nebo jinak upravený text,… a porozumění obsahu sdělovaných informací 
ověřujeme systémem doplňujících otázek. 
3. Popis služby 
a. Naplnění základních činností ze zákona 
Domov seniorů Prostějov, p.o. nabízí tyto základní činnosti:  
 
1. ubytování 
 - celoroční pobyt na 1 a 2 lůžkovém pokoji 
 - úklid pokojů i všech společných prostor  
 - praní, žehlení a drobné opravy ložního a osobního prádla a ošacení 
 
2. strava 
   - zajišťujeme celodenní stravu odpovídající věku, zásadám správné životosprávy  
s ohledem na dietní režim, a to pětkrát denně /snídaně, svačina, oběd, svačina, 
večeře, u diabetiků na inzulinu druhá večeře/. 
 
3. poskytnutí podmínek a pomoci při osobní hygieně 
       - pomoc při úkonech osobní hygieny- hygiena u lůžka, celková koupel 
       - pomoc při základní péči o vlasy a nehty  
   - pomoc při užívání WC – dopomoc při přesunu na klozetové křeslo, doprovod na WC, 
dohled nad hygienou 
 
4. poskytnutí pomoci při zvládání běžných úkonů péče o vlastní osobu 
       - pomoc při oblékání a svlékání včetně speciálních pomůcek 
      - pomoc při vstávání z lůžka, ulehání, změně polohy  
      - pomoc při přesunu na lůžko nebo invalidní vozík 
      - pomoc při podávání jídla a pití 
      - pomoc při prostorové orientaci a samostatném pohybu ve vnitřním i vnějším prostoru 
 
5. zprostředkování kontaktu se společenským prostředím 
- podpora a pomoc při využívání běžně dostupných služeb (klub seniorů, kadeřník, 
pedikérka) a informačních zdrojů (TV, rádio, denní tisk) 
- pomoc při upevnění nebo obnovení kontaktu s rodinnými příslušníky a blízkými 
přáteli a při dalších aktivitách podporujících sociální začleňování 
 
6. sociálně terapeutické činnosti 
- individuální a skupinové činnosti, jejichž cílem je rozvoj nebo udržení osobních a 
sociálních schopností a dovedností podporující sociální začleňování (např. 
percepčně – motorická terapie, bazální stimulace, fyzioterapie, aktivity s prvky 
muzikoterapie) 
 
7. aktivizační činnosti 
- volnočasové a zájmové aktivity s respektem ke zvyklostem a návykům (např. oslava 
narozenin, vánočních a velikonočních svátků, Mikuláš, MDŽ, výlety) 
- nácvik a upevňování motorických, psychických a sociálních schopností a dovedností 
(např. keramická dílna, rukodělná výroba, čtenářský kroužek, trénink paměti, 
relaxační a kondiční cvičení) 
- pomoc při obnovení nebo upevnění kontaktu s přirozeným sociálním prostředím  
     
8. pomoc při uplatňování práv, zájmů a obstarávání osobních záležitostí 
- pomoc při komunikaci vedoucí k uplatňování práv a oprávněných zájmů (např. pomoc a 
podpora při komunikaci s bankovními úřady, státními institucemi, dále vyřizování stížností 
souvisejících s poskytováním sociální služby, pomoc při zajištění nákupů, vyřizování 
poplatků a průkazů, pomoc při komunikaci vedoucí k zajištění odborné lékařské a 
terapeutické péče) 
Služby se poskytují 24 hodin denně, a to každý den, dle individuálního plánu péče, 
požadavků, potřeb a možností uživatele. Péči zajišťují pracovníci v sociálních službách, 
zdravotní sestry, sociální pracovníci, rehabilitační pracovníci, aktivizační pracovníci. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla, kterými se pobyt v Domově seniorů Prostějov, p. o. řídí, jsou obsažena 
především ve Smlouvě o poskytnutí služby sociální péče v domově pro seniory, v 
Domácím řádu a v interních předpisech. Uživatel je s těmito pravidly podrobně seznámen 
ještě před podepsáním Smlouvy o poskytnutí služby. Tyto informace jsou volně přístupné 
na nástěnkách Domova a na webových stránkách poskytovatele www.domovpv.cz 
 
c. Metody práce, plánování služby 
Metody, které využíváme při práci s uživateli služby, je metoda individuální práce – 
zejména 
sociální 
poradenství, 
reminiscenční 
setkávání, 
individuální 
rozhovory 
s uživatelem, dále je to metoda skupinové práce – zde se jedná zejména o skupinové 
„vzpomínkové terapie“, skupinové aktivity – zpívání, sledování filmů, trénink paměti a 
kognitivních funkcí, apod. 
 
Problematiku individuálního plánování služby řeší Standard č. 5. S každým uživatelem je 
sestavován individuální plán, který přesněji formuluje jeho přání, potřeby, cíle a postupy v 
rámci sociální péče. Na všech krocích individuálního plánování se uživatel v rámci svých 
možností aktivně podílí. Klíčovým prvkem plánování je definovat žádoucí změny v životě 
člověka a následná konkretizace termínů a úkolů pro jednotlivé členy týmu. Na tvorbě 
individuálního plánu se podílí uživatel společně s klíčovým pracovníkem, popřípadě 
dalšími členy realizačního týmu. Na základě rozhovoru, pozorování a dalších metod je 
společně s uživatelem sestavován nejprve adaptační plán, následně pak plán péče, který 
je pravidelně aktualizován, doplňován či měněn, právě s ohledem na uživatele. 
 
d. Pravidla pro vyřizování stížností 
Pravidla pro vyřizování stížností jsou obsažena ve Standardu č. 7. Stížnosti mohou být 
podávány jak ústně tak i písemně, anonymně či adresně, stěžovat si může každý uživatel 
osobně nebo prostřednictvím jiné osoby. Stížnosti mohou být také vkládány do schránek 
na stížnosti umístěných v prostorách Domova. Stížnost je vždy předána kompetentní 
osobě k vyřízení, je řešena okamžitě, nejpozději však do 30 dnů od podání. Pokud ji 
vyřešit nelze – seznání s tímto uživatele oprávněná osoba. Odpověď na anonymní žádost 
či stížnost je vyvěšena po dobu 10 dnů na nástěnce v přízemí Domova. V případě 
nespokojenosti s vyřešením stížnosti se může stěžovatel obrátit na zřizovatele Domova 
nebo na jinou instituci zabývající se dodržováním lidských práv (např. veřejný ochránce 
práv). 
 
Olomoucký kraj, Jeremenkova 40a, Olomouc, 779 00,  
e-mail: posta@olkraj.cz, tel. 585 508 219;  
 
MPSV, Na Poříčním právu 1/376, 128 00, Praha 2,  
e-mail: posta@mpsv.cz, tel. +420 224 918 391 
 
Veřejný ochránce práv, Údolní 39, Brno, 602 00,  
e-mail:podatelna@ochrance.cz, tel. +420 542 542 111; 
 
e. Pravidla pro ukončení služby 
Služba je vždy poskytována na základě smluvního vztahu. Uživatel může smlouvu 
vypovědět bez udání důvodu. Výpovědní lhůta pro výpověď ze strany uživatele činí 2 
pracovní dny. 
Poskytovatel může Smlouvu o poskytnutí služby sociální péče v domově pro seniory 
vypovědět jen z důvodů uvedených ve Smlouvě o poskytování sociální služby. 
Těmito důvody jsou:  
a) Pokud uživatel hrubě porušuje svoje povinnosti vyplývající ze Smlouvy. Za hrubé 
porušení Smlouvy se považuje zejména: 
 zamlčení příjmu nebo jeho změn 
 nezaplacení úhrady 
b) Pokud uživatel i po opětovném upozornění hrubě poruší povinnosti, které mu 
vyplývají z platného Domácího řádu DS Prostějov, p. o., Nerudova 1666/70. 
c) Poskytovatel nebude nadále poskytovat sociální službu, která je předmětem 
uzavřené Smlouvy o poskytnutí sociální služby. 
d) Došlo prokazatelně k takovým změnám zdravotního stavu uživatele, které vylučují 
poskytnutí takové sociální služby. 
Výpovědní lhůta pro výpověď danou Poskytovatelem z důvodů uvedených v písm. 
a),b),c),d), činí 7 dní a počíná běžet prvním dnem kalendářního měsíce  následujícího po 
kalendářním měsíci, v němž byla tato výpověď uživateli doručena. 
 
f. Úhrady za služby, spoluúčast osoby blízké na úhradě 
Maximální výše úhrady je stanovena vyhláškou č. 505/2006 Sb., kterou se provádějí 
některá ustanovení zákona o sociálních službách. Výše úhrady za ubytování a stravu je 
uvedena ve smlouvě. Uživatel má zákonný nárok na 15% ze svého měsíčního příjmu. 
Nezůstane-li uživateli po zaplacení úhrady za pobyt a stravu tato částka, je smluvně 
dohodnuta úhrada snížená. V tomto případě je možné dohodnout se s osobou blízkou 
(případně jinou fyzickou nebo právnickou osobou) na spoluúčasti při platbě za 
poskytované soc. služby. Úhrada za poskytnutou péči je rovna výši přiznaného příspěvku 
na péči. 
Celková výše úhrady za poskytované služby je uvedena v ceníku. Ceník je veřejně 
dostupný na webových stránkách zařízení (www.domovpv.cz) nebo u sociálních 
pracovnic. 
 
g. Další doplňující informace 
V Domově je zajištěna lékařská péče v ordinaci všeobecných lékařek, které ordinují v 
pravidelných ordinačních hodinách. Také je možné využít péči psychiatra, diabetologa a 
rehabilitačních pracovníků. 
Dále je možné využít služeb pedikérky, kadeřnice, kantýny 
1x měsíčně se koná bohoslužba, canisterapie 
 
4. Fakultativní služby (jsou-li poskytovány) 
V rámci fakultativních služeb je uživatelům zprostředkována doprava automobilem. 
5. Prostory, materiální a technické vybavení (bezbariérovost) 
Celková kapacita domova pro seniory je 160 míst. 
Pro DS ošetřovatelské oddělení je vyhrazeno přízemí, 1. poschodí a polovina křídla ve 2. 
poschodí, dále pak 4. a 5. poschodí určené pro mobilní uživatele. 
Ošetřovatelské oddělení v přízemí má 10 dvoulůžkových pokojů (20 uživatelů), v 1. 
pochodí je 19 dvoulůžkových a 8 jednolůžkových pokojů (46 uživatelů). 
Jak přízemí, tak 1. poschodí je vybaveno závěsným systémem roomer pro snadnější 
manipulaci a přepravu uživatelů do koupelen. 
Ve 2. poschodí jsou vyčleněny 2 jednolůžkové pokoje a 11 dvoulůžkových (24 uživatelů) 
4. poschodí má celkem 38 uživatelů ubytovaných na 18 jednolůžkových pokojích a 10 
dvoulůžkových. 
V 5. poschodí je 19 jednolůžkových a 7 dvoulůžkových. 
Pokoje jsou vybaveny standardně – polohovací postel, noční stolek, židle, jídelní stůl, 
vestavná šatní skříň s botníkem, skříňka s úložným prostorem, police, bezbariérové wc a 
sprcha, menší kuchyňská linka s dřezem a lednicí, TV přípojka. 
Uživatelé si pokoj mohou dovybavit drobnými upomínkovými předměty, elektrotechnikou 
nebo menšími kusy vlastního nábytku (např. obrázky, fotky, květiny, oblíbeným křeslem, 
TV, rádiem apod.) 
Společné prostory na všech výše zmíněných patrech :  
1x pracovna pro personál, 1x společná koupelna pro uživatele se dvěma vanami, 1x 
společenská místnost a čajová kuchyňka (určená pro personál) vybavená kuchyňskou 
linkou, myčkou a ledničkou.  
Pro zachování bezbariérovosti je uživatelům a zaměstnancům k dispozici nákladní výtah 
z přízemí až do 5. patra, 2x osobní výtah a 2x evakuační výtah v přístavbě. 
Pokoje uživatelů, společné koupelny a pracovny zaměstnanců jsou vybaveny 
signalizačním systémem „pacient – sestra“. 
Sloužící personál z důvodu bezpečnosti a ochrany zdraví uživatelů monitoruje (s využitím 
kamerového systému bez možnosti záznamu) vstup do Domova a prostor před osobními 
výtahy.  
Uživatelé také mohou užívat areál přilehlé malé a velké zahrady a vnitřního atria. Chodby, 
pracovny, koupelny, společenské místnosti aj. jsou barevně odlišeny a označeny pro 
potřeby snadnější orientace uživatelů. 
  
 
 
 
 
 
 
Zpracoval: Mgr. Vladimíra Zhorová 
Schválil: Mgr. Marek Němec 
Dne: 24.11.2023 
 
 
 
 
 
 
 
 
 
Mgr. Marek 
Němec
Digitálně 
podepsal Mgr. 
Marek Němec 
Datum: 2023.11.24 
11:15:40 +01'00'
