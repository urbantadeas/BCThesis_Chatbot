E-mail: info@dd.dokdyne.cz 
Účet: 1013038280/5500 
Tel.: 379 410 620 
Http: dd.dokdyne.cz 
IČO: 750 07 746 
Fax: 379 410 625 
Domov důchodců Kdyně 
 příspěvková organizace 
Pod Korábem 669, 34506 Kdyně  
 
 
 
 
 
 
Popis realizace služby 
 
 
 
I. Projev zájmu o službu 
V momentě, kdy do Domova přijde žádost o umístění, zástupce ředitele tuto žádost přijme a zaregistruje. Předá 
informace sociální pracovnici, která následně společně se zdravotníkem provede sociální šetření u zájemce. Z 
tohoto šetření sepíší výstup, který předají výběrové komisi. Komise se skládá ze dvou nezávislých členů a tří 
pracovníků Domova. Komise dle stanoveného bodového ohodnocení kritérií pro přijetí obyvatele a dle výstupu ze 
sociálního šetření zařadí (popř. vyřadí) obyvatele do pořadníku čekatelů.  
Domov je oprávněn odmítnout uzavření smlouvy, pokud 
a. neposkytuje sociální službu, o kterou žadatel žádá 
b. nemá dostatečnou kapacitu k poskytnutí sociální služby, o kterou žadatel žádá 
c. zdravotní stav žadatele, který žádá o poskytnutí pobytové sociální služby, vylučuje poskytnutí 
takové sociální služby 
d. splňuje podmínky kontraindikace (§ 36 vyhlášky č. 505/2006 Sb.) 
e. žadatel je mladší 50-ti let 
 
II. Volné místo 
Pokud se v Domově uvolní místo a čekatel je na řadě, sociální pracovnice spolu se zdravotníkem provádí druhé 
šetření pro zjištění aktuálního zdravotního stavu a sociálních podmínek. Pokud čekatel projeví zájem nastoupit a 
splňuje podmínky pro přijetí, dohodne s ním sociální pracovnice termín podepsání smlouvy. Smlouva se podepisuje 
vzhledem k zdravotnímu stavu buď v Domově nebo u čekatele doma. Jsou nasmlouvány požadované služby a 
zájemci je vše vysvětleno. Při podpisu smlouvy je vždy přítomen obyvatel, popř. rodinní příslušníci, ředitel Domova 
a sociální pracovnice. Po podepsání smlouvy se dohodne termín nástupu, kdy je žádoucí k lepší prvotní adaptaci na 
nové prostředí zajistit přítomnost rodiny. 
 
III. Nástup 
Sociální pracovnice informuje spolubydlící a vedoucí úseků o příchodu nového obyvatele. Novému obyvateli se 
pomůže ubytovat a zpracuje další potřebnou sociální dokumentaci, vyřídí administrativní záležitosti spojené s 
přechodem obyvatele do nového zařízení a vypořádá finanční záležitosti. Zdravotní sestra zpracuje zdravotnickou a 
ošetřovatelskou dokumentaci. Novému obyvateli je dále představen klíčový pracovník, který ho seznámí s chodem 
Domova a stává se jeho hlavní kontaktní osobou. Následuje zpracování individuálního plánu s pracovním týmem, 
do kterého patří klíčový pracovník, primární sestra, instruktor volnočasových aktivit a rehabilitační pracovnice. Při 
samotném nástupu je důležitá komunikace s obyvatelem, brát ohledy na jeho tempo či únavu a důležitá je i 
psychická pohoda týmu a individuální přístup k obyvateli. 
 
IV. Smlouva 
Smlouva o poskytnutí sociální služby se uzavírá mezi Domovem důchodců Kdyně a obyvatelem. Je vymezen druh 
sociální služby, čili cílová skupina, pro níž je služba poskytována a rozsah sociální služby, kdy se Domov zavazuje 
poskytovat ubytování, stravu, péči a fakultativní činnosti. 
U ubytování se dohodne typ pokoje (jednolůžkový, dvoulůžkový), dále co je obyvatel oprávněn užívat včetně 
veřejných prostor a co všechno je v ceně ubytování zahrnuto. 
U stravování se dohodne rozsah stravy a možnost dietního rozlišení. Ubytování a strava se hradí dohodnutou 
částkou dle příjmu obyvatele stanovenou v Příloze, která je nedílnou částí smlouvy. 
Úkony péče jsou zákonem stanovené činnosti, které je Domov povinen obyvateli poskytnout za úhradu ve výši 
přiznaného příspěvku na péči. 
Fakultativní činnosti se Domov zavazuje poskytnout dle vnitřního předpisu, ve kterém je i stanovena úhrada 
nákladů. Využívání fakultativních činností je na svobodné vůli obyvatele. 
Při poskytování sociálních služeb se dále Domov zavazuje vycházet z osobních cílů obyvatele, které jsou stanoveny 
v individuálním plánu. 
Obyvatel je povinen sjednané služby hradit v částce stanovené Domovem, pokud výše úhrady přesahuje výši 
příjmů, částka úhrady se sníží tak, aby obyvateli zbylo alespoň 15% z celkového příjmu.  Domov je povinen 
E-mail: info@dd.dokdyne.cz 
Účet: 1013038280/5500 
Tel.: 379 410 620 
Http: dd.dokdyne.cz 
IČO: 750 07 746 
Fax: 379 410 625 
předkládat veškerá vyúčtování služeb a přeplatků. Obyvatel je povinen doložit výši svých příjmů, v případě 
zamlčení skutečné výše příjmů je obyvatel povinen zaplatit smluvní pokutu. 
Obyvatel může smlouvu vypovědět kdykoliv bez udání důvodu, Domov pouze z důvodů sjednaných ve smlouvě. 
Výpovědní lhůta je 1 měsíc. Smlouva se uzavírá na dobu určitou a se souhlasem obyvatele i Domova mohou být 
přítomny další osoby.  
 
