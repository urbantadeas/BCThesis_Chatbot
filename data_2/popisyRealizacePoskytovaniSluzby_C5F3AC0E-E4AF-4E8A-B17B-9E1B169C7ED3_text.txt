 
 
 
 
 
 
Formulář A – Domov pro seniory 
 
 
Název žadatele: 
 
Domov pro seniory Předklášteří, příspěvková organizace 
Druh poskytované služby: Domov pro seniory 
Název a místo zařízení poskytované sociální služby: 
 
 
 
 
Domov pro seniory Předklášteří, příspěvková organizace,  
Šikulova 1438, Předklášteří, 666 02 
 
 
FORMULÁŘ A: Popis realizace poskytovaní sociální služby 
 
Domov pro seniory Předklášteří, příspěvková organizace je pobytové zařízení sociálních 
služeb, zřízené Jihomoravským krajem usnesením 939/06/Z 14 ze dne 9. 11. 2006 s platností 
od 1. 1. 2007. Domov pro seniory Předklášteří je registrován k poskytování sociální služby  
 
- 
Domov pro seniory (§49 č.108/2006 Sb.) 
 
Objekt DpS Předklášteří je moderní bezbariérová budova dokončená v roce 2001. Nachází se 
v klidné části obce Předklášteří, které je vzdáleno přibližně 3 km od města Tišnova a 30 km 
od Brna (směr Žďár nad Sázavou). 
 
Cílovou skupinou domova pro seniory tvoří senioři, kteří dosáhli věku 60 let, v nepříznivé 
sociální situaci, se sníženou soběstačností v základních životních dovednostech, s omezenou 
schopností sebeobsluhy zejména z důvodu věku, kteří potřebují trvalou pomoc jiné osoby a 
nemohou zůstat v přirozeném prostředí. Kapacita 54 lůžek. 
Předmětem činnosti je: 
- 
poskytování ubytování formou 12-ti jednolůžkových, 18-ti dvoulůžkových pokojů, 
dvoulůžkové pokoje jsou ve dvou kategoriích A a B a ve 2 třílůžkových pokojích 
- 
poskytování celodenního racionálního stravování s možností normální, diabetické a 
šetřící diety (3 hlavní jídla + 2 vedlejší jídla) podávaná na pokojích nebo ve společné 
jídelně 
- 
základní sociální poradenství 
- 
pomoc při zvládání běžných úkonů, při osobní hygieně, případně zajištění podmínek 
při osobní hygieně 
- 
poskytování ošetřovatelské péče, pokud je potřebná - zajištění lékařské péče pro 
uživatele 
- 
rehabilitační péče uživatelům 
- 
poskytnutí pomoci při zajišťování dalších sociálních služeb jinými organizacemi 
- 
pomoc při uplatňování práv, oprávněných zájmů a při obstarávání osobních záležitostí 
uživatelů 
- 
organizování a poskytování kulturní, zájmové, aktivizační a sociálně-terapeutické 
činnosti uživatelům 
 
Podrobnější informace o službách DpS můžete získat od sociálních pracovnic, a to při osobní 
návštěvě, telefonicky či elektronickou formou, nebo na našich webových stránkách 
(www.domovpredklasteri.cz).  
Domov pro seniory Předklášteří,  
příspěvková organizace 
Šikulova 1438, 666 02 Předklášteří 
V případě zájmu Vám sociální pracovnice ochotně sdělí veškeré potřebné informace o chodu 
DpS a odpoví na případné dotazy týkající se: podání žádosti, nástupu a pobytu v DpS. Předá 
Vám potřebné písemné materiály (Žádost o umístění do DpS Předklášteří a Informační leták). 
Po domluvě Vás provede po budově DpS a seznámí Vás s podmínkami ubytování, stravování, 
rehabilitací, zdravotní péčí a zájmovou činností. Pokud během rozhovoru se zájemcem o 
službu sociální pracovnice zjistí, že zájemce nesplňuje kritéria pro uživatele cílové skupiny, 
upozorní zájemce na tuto skutečnost a poskytne mu informace o alternativních sociálních 
službách v rámci města Tišnova a jeho okolí. 
 
Podaná žádost do DpS je podrobně prošetřena, vyhodnocena a posouzena dle předem 
stanovených kritérií pro přijímání a zařazena do evidence žadatelů. Pro objektivnější 
posouzení potřebnosti žadatele je obvykle provedeno sociální pracovnicí a všeobecnou 
sestrou DpS šetření v přirozeném prostředí žadatele, v jiném zařízení příp. v nemocnici. 
Jakmile se žádost konkrétního žadatele stane v rámci evidence žadatelů aktuální, je žadatel 
kontaktován sociální pracovnicí a informován o možném termínu zahájení poskytování 
sociální služby. 
Při nástupu uživatele je podepsána písemná smlouva. Uživatel je uveden na pokoj a je mu 
představen ošetřující personál a klíčový pracovník. 
V zájmu plynulého přechodu z domácího prostředí chceme minimalizovat stresovou zátěž 
uživatele z neznámého prostředí tím, že si sebou může vzít drobné blízké předměty, které ho 
obklopovaly i před nástupem (obrázek, vázička, kniha, hrníček…) 
 
Uživatelé služby v rámci svých fyzických a psychických možností sami rozhodují o své 
dovolené, návštěvách svých blízkých, využívání služeb (kadeřnice, pedikúra), účasti na 
zájmových a kulturních aktivitách zajišťovaných DpS. 
 
Budova DpS navazuje na zahradu, která poskytuje uživatelům možnost odpočinku a posezení 
s rodinou ve vybudovaném altánu. Uživatelé využívají pořízené mobilní zahrádky k pěstování 
drobných květin a vlastní zeleniny. 
 
Uživatelům může DpS nabídnout ergoterapii a fyzioterapii. 
V rámci ergoterapie probíhají tyto aktivity (kroužky): keramický, pěvecký, čtenářský, taneční, 
ruční práce, vyšívání, vaření, společenské hry, skupinové cvičení, práce s pedikem, práce v 
dřevo-dílně, muzikoterapie a mozkový jogging (paměťová cvičení, křížovky, kvízy…). 
Fyzioterapii provádí kvalifikovaný pracovník a na doporučení lékaře je zajišťována: 
vodoléčba, elektroléčba, masáže, inhalace a dále jsou využívány magnety, ultrazvuk nebo 
biolampa. Kromě možnosti volby ergoterapie mají uživatelé také možnost volby: trvalého 
bydliště, formy úhrady za služby, nakládání s finančními prostředky, nakládání s poštovní 
korespondencí, možnost volby lékaře a klíčového pracovníka. 
Za podpory klíčového pracovníka si uživatelé sami stanoví osobní cíle a podílí se na 
individuálním plánování poskytovaných služeb. Uživatelé mají právo svobodně a bez udání 
důvodu pobyt v DpS ukončit nebo využít služeb jiného poskytovatele. Uživatelé mají 
možnost si zvolit výbor uživatelů a stravovací komisi, kam mohou podávat své připomínky a 
podněty. 
 
Uživatelé DpS mají právo stěžovat si na úroveň a kvalitu poskytovaných služeb, aniž by tím 
byli jakýmkoliv způsobem ohroženi. Mohou také podávat podněty, námitky, připomínky, 
návrhy, případné sdělovat pochvalu. 
Pro vyřizování stížností je vypracován Standard kvality sociálních služeb č. 7, který je 
uživatelům a veřejnosti přístupný – na recepci DpS, u sociálních pracovnic, u Schránek 
důvěry, popř. ve složkách vnitřních předpisů ve společenských místnostech. 
 
 
 
Smluvní vztah založený Smlouvou o poskytování sociálních služeb může zaniknout dohodou 
obou smluvních stran, písemnou výpovědí uživatele, písemnou výpovědí poskytovatele, 
úmrtím uživatele nebo zánikem DpS. 
Výpovědní lhůta u výpovědi ze strany uživatele byla smluvními stranami sjednána na jeden 
měsíc. Výpovědní lhůta u výpovědi ze strany DpS byla smluvními stranami sjednána na tři 
měsíce.  
 
 
 
Materiální a technické zabezpečení  
Domov pro seniory Předklášteří je moderní čtyřpodlažní bezbariérová budova s nádvořím a 
parkovištěm, zastavěná plocha s nádvořím má výměru 1342 m2, ostatní plocha 3702 m2, 
stavba byla zbudována pro pobytovou sociální službu, která je v ní provozována od září 2001. 
Kapacita služby je 52 lůžek ve dvanácti jednolůžkových pokojích, dvaceti dvoulůžkových  
pokojích. Dvoulůžkové pokoje jsou ve dvou kategoriích A a B. První kategorie „A“ je 
dvoulůžkový pokoj s přímo souvisejícím sociálním zařízením a východem na balkon/terasu 
(12x). Dvoulůžkové pokoje kategorie „B“ mají WC se sprchovým koutem a nemají výstup na 
balkon/terasu  (4x) nebo  mají WC s hygienickým vybavením a  ne/mají výstup na 
balkon/terasu (2x) nebo mají WC s hygienickým vybavením společné s vedlejším pokojem a 
ne/mají výstup na balkon/terasu (2x). 
 
Všechny pokoje jsou vybaveny elektrickými polohovacími lůžky, signalizačním zařízením 
pro přivolání personálu, nábytkem, s možností připojení telefonu a televizní antény pro vlastní 
TV. Uživatelé mají možnost mít na pokoji svou lednici. 
 
V budově jsou 2 prostorné výtahy, v přízemí je prádelna, kotelna, garáž a ostatní provozní 
prostory a sklady, v prvním nadzemním podlaží jsou umístěny kanceláře ředitele, 
personalisty-mzdová účetní, ekonomky, sociálních pracovnic, pokladní-spisového pracovníka 
a vrchní sestry, stravovací provoz včetně společné jídelny, prostorná a moderně vybavená 
rehabilitace včetně sociálního zařízení, návštěvní místnost s knihovnou a meditační místnost, 
sociální zařízení pro veřejnost a vozíčkáře. 
Ve vstupní hale je recepce, kuřárna a kantýna pro drobné nákupy. Je zde k dispozici i volný 
přístup k WI-FI. 
 
Službě je vyhrazeno II. a IV. nadzemní podlaží. Na patrech jsou kuchyňky, společné 
koupelny, vybaveny zvedací technikou, pracovny personálu, zimní zahrady s reminiscenčním 
koutem, společná posezení s televizí, prostorné venkovní terasy s lavičkami.  
O rozptýlení uživatelů se starají drobná zvířata např.: vlastní canisterapeutičtí psi, králík, 
exotické ptactvo a kočky. 
 
V přilehlé zahradě mají uživatelé a jejich návštěvy možnost využít k posezení altán, velké 
množství laviček, houpací lavičku a popř. hrací prvky pro děti či ruské kuželky. 
Mobilní zahrádky mohou využívat všichni uživatelé k pěstování zeleniny, bylinek apod. 
 
