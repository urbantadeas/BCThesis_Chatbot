DRUH SOCIÁLNÍ SLUŽBY: domov pro seniory 
NÁZEV POSKYTOVATELE SOCIÁLNÍ SLUŽBY:  Domov pro seniory Plaveč, příspěvková organizace 
IDENTIFIKÁTOR SLUŽBY: 3487893 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY:   
Domov pro seniory Plaveč, příspěvková organizace, Domov 1, 671 32 Plaveč 
 
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
 
1. ÚVOD 
 
Domov pro seniory Plaveč je příspěvkovou organizací, jejíž zřizovatelem je Jihomoravský kraj. Jedná se o 
pobytové zařízení sociální péče, které poskytuje na jednom místě (na jedné adrese) dvě registrované sociální 
služby, a to Domov se zvláštním režimem, který má kapacitu 61 míst, a Domov pro seniory s kapacitou 12 míst. 
(Kapacitou se rozumí počet lůžek u jednotlivé sociální služby. V případě, že jsou u dané sociální služby všechna 
lůžka obsazena, nelze v této době přijmout nového klienta.) 
 
Posláním pobytové služby Domova pro seniory v Plavči, je poskytnout osobám, které mají sníženou 
soběstačnost z důvodu věku a zdravotního stavu, dle jejich individuálních potřeb, pravidelnou péči a pomoc, 
zachovávající lidskou důstojnost, vedoucí k aktivní podpoře samostatnosti a motivaci k činnostem a sociálním 
kontaktům, vždy v zájmu osob v náležité kvalitě služeb při dodržování lidských práv a základních svobod 
takovým způsobem, aby mohli uživatelé služeb s důvěrou žít v bezpečném a důstojném prostředí, které již 
nemůže být zajištěno v jejich původní domácnosti. 
 
Cílem je zajistit uživatelům služby, dle jejich individuálních potřeb, důstojné a bezpečné prožití života ve stáří, 
při zachování jejich zvyklostí, vycházejících z individuálních životních příběhů, podporou přirozených aktivit a 
individuálním zajištěním podpory udržení soběstačnosti v oblasti stravování, hygieny, osobní péče, 
ošetřovatelské a zdravotní péče, kontaktu se společenským prostředím a rodinou, orientace v Domově, pomoci v 
oblasti osobních práv, svobod a uplatňování vlastní vůle a to s podporou a pomocí odborně vzdělaného 
personálu. Poskytnout rychlou dostupnost u volné kapacity pobytové služby Domova pro seniory žadateli, který 
se nachází v nepříznivé sociální situaci. 
Zásady poskytované sociální služby domov pro seniory: 
Důstojnost – Vytváříme podmínky pro důstojné prožití života ve stáří především respektováním individuality 
každého uživatele služeb, přičemž dbáme na zachovávání lidských práv, svobod a soukromí uživatelů služeb. 
Dodržujeme zásady vzájemného slušného společenského chování. 
Individuální přístup – Dbáme na respektování individuálních osobních potřeb a přání uživatelů služeb a to s 
ohledem na zachování jejich zvyklostí, vycházejících i z individuálních životních příběhů. 
Podpora samostatnosti – Poskytujeme péči a pomoc vycházející z individuálně určených potřeb uživatelů 
takovým způsobem, aby byl uživatel služby aktivně podporován k samostatnosti. Naše podpora a péče začíná 
tam, kde individuálně končí síly a možnosti seniora. Dle individuálních potřeb uživatele se nácvikem běžných 
činností snažíme o jeho návrat k samostatnosti, případně k zachování a udržení jeho schopností a sociálních 
kontaktů. 
Dodržování lidských práv a základních svobod – Sociální služby poskytujeme kvalitně, v zájmu uživatelů a 
vždy takovým způsobem, při kterém důsledně dodržujeme lidská práva a základní svobody osob.  
Bezpečí – Individuálně zde vytváříme uživatelům takové prostředí, které se v rámci možností přiblíží domácímu 
a to především podporou uživatelů v tom, aby měli na pokojích osobní věci ze svého původního domova, ke 
kterým mají vztah, aby byla pro ně poskytovaná služba bezpečná a také, aby se zde i oni cítili bezpečně, 
aktuálně přizpůsobujeme prostředí Domova (bezbariérovost apod.). Dále podporujeme a pomáháme uživatelům 
v oblasti orientace v zařízení např. umístěním orientačních tabulí a nápisů. 
Respektování soukromí – Dbáme na dodržování respektu k soukromí uživatelů služeb a to jak k osobním věcem, 
kdy s nimi manipulujeme vždy se souhlasem uživatele, tak k respektování soukromého prostoru uživatelů na 
pokojích, kdy vstupujeme se souhlasem uživatele a dále dbáme na zachovávání mlčenlivosti o všech citlivých a 
osobních informacích. Uživatelé mají možnost si uzamykat své pokoje, osobní věci na pokojích i budovu 
sociální služby domov pro seniory. 
Rozvíjení a zachovávání důvěry – Poskytujeme péči a pomoc takovým způsobem, aby byla ve vztahu mezi 
zaměstnancem a uživatelem služby aktivně rozvíjena a zachovávána vzájemná důvěra. V komunikaci vždy 
volíme vlídný lidský přístup. Zachováváme vzájemnou rovnost s tím, že uživatel služby a pracovník jsou 
rovnocenní partneři, tj. že se zaměstnanec žádným způsobem nepovyšuje nad uživatele a uživatele nikterak 
neponižuje. 
 
Cílová skupina (okruh osob, kterým je služba určena): 
Osoby ve věku 60 let a více se sníženou soběstačností zejména z důvodu věku a chronického onemocnění, 
jejichž situace vyžaduje pravidelnou pomoc jiné fyzické osoby, pokud již tato pomoc nemůže být zajištěna v 
jejich původní domácnosti. 
 
Služba není určena pro: 
- 
osoby mladší 60 let 
- 
osoby, u kterých lze adekvátní péči zajistit jiným typem sociální služby 
      Pokud je toto diagnostikováno lékařem: 
- 
osoby, jejichž zdravotní stav vyžaduje poskytnutí ústavní péče ve zdravotnickém zařízení 
- 
osoby, které nejsou způsobilé k pobytu v zařízení sociálních služeb z důvodu akutní infekční nemoci 
- 
osoby, jejichž chování by z důvodu duševní poruchy závažným způsobem narušovalo kolektivní soužití 
 
Pobytová sociální služba domov pro seniory je poskytována osobám, které se nacházejí v nepříznivé 
sociální situaci. Pokud již tato nepříznivá sociální situace nemůže být vyřešena dostupnými sociálními 
službami (případně za pomoci rodiny) v domácím prostředí zájemce o sociální službu. 
 
2. POSKYTOVANÉ SLUŽBY 
 
Sociální služba domov pro seniory je poskytována na základě písemně uzavřené smlouvy mezi poskytovatelem a 
uživatelem služby. Služba je poskytována nepřetržitě 24 hodin denně. Jedná se o pobytovou sociální 
službu, čili je spojena s ubytováním uživatele služby. 
 
Služba poskytuje základní činnosti: 
 
a) poskytnutí ubytování: v zařízení jsou jednolůžkové a dvojlůžkové pokoje, personálem je zajišťován úklid, 
praní a drobné opravy ložního a osobního prádla a ošacení, žehlení. 
b) poskytnutí stravy: zajišťována je celodenní stravy odpovídající věku, zásadám racionální výživy a potřebám 
dietního stravování, v rozsahu 3 hlavních jídel, je možnost i výběru z jídel. 
c) pomoc při osobní hygieně a poskytnutí podmínek pro osobní hygienu: pomoc při úkonech osobní hygieny, 
pomoc při základní péči o vlasy a nehty, pomoc při použití WC. 
d) pomoc při zvládání běžných úkonů péče o vlastní osobu: personál v přímé péči se zaměřuje na podporu a 
udržení schopností uživatelů přičemž individuálně zajišťuje pomoc při oblékání a svlékání včetně speciálních 
pomůcek, pomoc při přesunu na lůžko nebo vozík, pomoc při vstávání z lůžka, uléhání, změna poloh, pomoc při 
podávání jídla a pití, pomoc při prostorové orientaci, samostatném pohybu ve vnitřním i vnějším prostoru, 
e) zprostředkování kontaktu se společenským prostředím: personál podporuje uživatele v oblasti zachování 
rodinných a přátelských vazeb z původního prostředí, např. formou podpory osobního a telefonického kontaktu i 
společných setkání při různých kulturních a společenských akcích. Dále spolupracujeme se školskými 
zařízeními a dobrovolníky DC ADRA. 
f) sociálně terapeutické činnosti: aktivity, které vedou k rozvoji nebo udržení osobních a sociálních schopností a 
dovedností podporujících sociální začleňování osob, např. podpora uživatelů ve společném setkávání v rámci 
kaváren, kognitivní trénink, taneční terapie a bazální stimulace. 
g) aktivizační činnosti: provádíme dle individuálních potřeb klienta s cílem podpořit zachované schopnosti a 
dovednosti v běžných denních činnostech a péči o vlastní osobu, dále jsou s uživatelem individuálně 
domlouvány aktivity dle zpracované široké nabídky, ze které si uživatel vybírá dle svých zvyklostí a potřeb. 
h) pomoc při uplatňování práv, oprávněných zájmů a při obstarávání osobních záležitostí: sociální pracovníci 
zajišťují podporu a pomoc při komunikaci vedoucí k uplatňování práv a oprávněných zájmů uživatelů služeb. 
 
Nabídka fakultativních činností činnosti: 
- 
klienti mohou za úhradu využít dopravu vozidlem a to zejména ke stomatologovi  
- 
jiné fakultativní služby neposkytujeme 
 
Ošetřovatelská péče je zajišťována nepřetržitě 24 hodin denně prostřednictvím všeobecných sester. 
 
Lékařská péče je zajišťována praktickým lékařem formou návštěvní služby a to pravidelně každé úterý 
odpoledne, nebo kterýkoli jiný pracovní den do 15:00 hod. na telefonickou výzvu, nebo předem domluvenou 
návštěvu. Dále psychiatrem rovněž formou návštěvní služby pravidelně každý druhý pátek v dopoledních 
hodinách, nebo po telefonické konzultaci i v jiné dny podle potřeb klientů. Dále diabetologem, který provádí 
pravidelné kontroly u klientů, kteří mají Dg. diabetes mellitus. Zpravidla jedenkrát za tři měsíce. Na odborná 
vyšetření jsou naši klienti dopravováni na příslušné ambulance za doprovodu personálu. Jsou to odborné 
ambulance, které většinou navštěvovali před příchodem do zařízení, nebo na které byli objednáni po 
hospitalizaci.  
 
3. JEDNÁNÍ SE ZÁJEMCEM O SOCIÁLNÍ SLUŽBU A VSTUP UŽIVATELE DO SLUŽBY 
 
Kde získat informace o službě? 
- Zájemci o poskytovanou sociální službu v Domově pro seniory Plaveč jsou podány informace pověřeným 
zaměstnancem (sociálním pracovníkem) přímo v zařízení, případně písemně, telefonicky, nebo elektronickou 
poštou. Zájemcům o službu doporučujeme osobní návštěvu a případnou prohlídku zařízení. Zájemcům o 
sociální služby jsou na požádání zasílány i informační letáky. Také je možné se informovat na webových 
stránkách: http://www.domovproseniory.obecplavec.cz  , kde je možné i shlédnutí virtuální prohlídky zařízení. 
K dispozici je i e-mail: dps.plavec@dps-plavec  -kde mohou zájemci o službu rovněž napsat své dotazy. 
 
Kde získat žádost o pobytovou sociální službu domov pro seniory? 
- Žádost je možné získat k vytištění na webových stránkách zařízení nebo ji mohou zájemci získat osobně do 
sociálních pracovníků v zařízení, případně mohou sociální pracovníci žádost zaslat zájemci poštou. 
- K žádosti je nutné doložit přílohu „Vyjádření praktického lékaře o zdravotním stavu žadatele o pobytovou 
sociální službu domov pro seniory“.  
Vyplněnou žádost je možné dodat osobně a nebo zaslat poštou. 
 
Po doručení žádosti do zařízení je tato žádost projednána v komisi a rozhodnutí o přijetí žádosti je zasláno 
doporučeně poštou žadateli. U zájemce o službu, který obdržel sdělení o přijetí žádosti o sociální službu domov 
pro seniory, přičemž je však momentálně naplněná kapacita (12 lůžek), je jeho žádost se souhlasem žadatele 
zařazena do přehledu žadatelů. 
Sociální pracovník provádí sociální šetření u zájemce o sociální službu: 
1. ve fázi přijetí žádosti 
 
2. v rámci jednání se zájemcem před samotným uzavřením smlouvy o poskytování sociální služby  
K jednání může sociální pracovník přizvat i rodinné příslušníky. Především v případě že je žadatel omezen ve 
svéprávnosti pro soudem stanovené právní úkony, případně je mu poskytována nápomoc při rozhodování na 
základě smlouvy o nápomoci schválené soudem k úkonům přizve i opatrovníka, případně osobu, která je 
oprávněna na základě plné moci za žadatele jednat, případně u osob které dle lékařského posudku ošetřujícího 
lékaře nejsou schopny samy jednat a nemají zákonného zástupce, zastupuje osobu úředník obecního úřadu obce 
s rozšířenou působností podle sídla zařízení. 
 
Pobytová sociální služba domov pro seniory je poskytována na základě písemně uzavřené smlouvy mezi 
poskytovatelem a uživatelem služby. 
 
Postup při uzavírání písemné smlouvy: 
Smlouva se uzavírá dle náležitostí § 91 zákona č. 108/2006 Sb., o sociálních službách, ve znění pozdějších 
předpisů, a § 1746 odst. 2 zákona č. 89/2012 Sb., občanského zákoníku. 
Sociální pracovník ve smlouvě sjednává s osobou (uživatelem) rozsah a průběh poskytování sociální služby 
domov pro seniory s ohledem na osobní cíl závislý na možnostech, schopnostech a přání osoby. Smlouva o 
poskytování sociální služby, je vždy svým obsahem individuálně přizpůsobena uživateli sociální služby. 
Poskytovatel s uživatelem se dohodnou na rozsahu poskytované sociální služby dle požadavků uživatele a 
možností poskytovatele tak, že poskytovatel uživateli zajistí celodenní ubytování, stravu a péči. Oprávněnou 
osobou podepisovat smlouvu je ředitel DpS Plaveč. Na straně druhé uzavírá smlouvu uživatel, popřípadě i 
opatrovník – zákonný zástupce, jde-li o uživatele omezeného v této oblasti na svéprávnosti. V případě, že 
uživatel vzhledem k svému zdravotnímu stavu není schopen smlouvu uzavřít a podepsat, kontaktuje sociální 
pracovník obecní úřad s rozšířenou pravomocí. Zástupce obecního úřadu s rozšířenou pravomocí zastupuje 
uživatele při podepisování smlouvy a příp. i následných dodatků. 
Dojde-li v průběhu pobytu uživatele v zařízení ke změnám, např. zdravotního stavu uživatele či k novým 
rozhodnutím uživatele týkajících se rozsahu poskytovaných služeb, je vypracován dodatek ke smlouvě. 
 
Výše úhrady za sociální službu: 
- Úhrada za poskytovanou sociální službu se sjednává v souladu s příslušnými stanoveními zákona č. 108/2006 
Sb., o sociálních službách, ve znění pozdějších předpisů, a vyhlášky MPSV č. 505/2006 Sb., kterou se provádějí 
některá ustanovení zákona č. 108/2006 Sb., o sociálních službách. 
- Aktuální ceník je zveřejněn na našich webových stránkách: http://www.domovproseniory.obecplavec.cz 
 
Pobytová sociální služba domov pro seniory není poskytována anonymně. 
 
 
4. MATERIÁLNĚ – TECHNICKÉ ZABEZPEČENÍ SLUŽBY 
 
Umístění objektu v zástavbě a jeho dostupnost: 
Domov pro seniory Plaveč se nachází uprostřed obce Plaveč, která je vzdálená 11km od města Znojma. 
V bezprostředním okolí tohoto zařízení se nachází autobusová zastávka (spoj Znojmo – Plaveč – Jevišovice), 
obchod s potravinami a smíšeným zbožím, obecní úřad, pošta a mateřská škola. Všechny budovy zařízení jsou 
zasazeny do rozlehlého parku, kde se nachází také významná historická památka – rotunda ze 13. století, která 
slouží k církevním obřadům. Park zařízení slouží uživatelům služeb k procházkám, setkávání a posezení s 
rodinami a blízkými osobami a také ke společenským aktivitám. V parku jsou nově vybudovány chodníky a 
místa pro společné posezení.  
Zařízení poskytuje službu domov pro seniory v budově Podzámčí. 
BUDOVA PODZÁMČÍ s maximální kapacitou 12 lůžek byla v rámci zvyšování kvality poskytovaných 
sociálních služeb v roce 2009 upravena realizovanou celkovou rekonstrukcí. Úpravy zajistily bezbariérovost 
celého objektu a proběhly změny ubytovacího prostředí tak aby bylo důstojné, bezpečné a vhodné pro uživatele 
služeb domova pro seniory. V přízemí budovy je k dispozici jedem jednolůžkový pokoj a dva dvojlůžkové 
pokojem a dále v prvním patře budovy je k dispozici jeden jednolůžkový pokoj a tři dvojlůžkové pokoje. 
Všechny pokoje jsou vybavené vlastním sociálním zařízením tj. koupelnou s WC a předsíní (jedná se o malé 
bytové jednotky). Každý klient má k dispozici na pokoji polohovací lůžko, uzamykatelný noční stolek, křeslo, 
osobní uzamykatelnou šatní skříň pro uložení cenností. Klienti mají možnost si individuálně dle dohody 
případně dovybavit pokoj i svým vybavením (ložní prádlo, rádio, lampička, budík, jídelní potřeby, křeslo 
apod.). Moderní signalizační a komunikační zařízení k přivolání personálu má k dispozici každý klient na pokoji 
u svého lůžka. Na každém patře se nachází jídelna a kuchyňskou linkou, která slouží klientům také ke 
společnému trávení volného času a k aktivitám. V budově jsou široké chodby umožňující bezproblémový pohyb 
seniorů i na vozíčku. Rovněž všechny vstupy a zárubně dveří jsou dostatečně široké. Budova je vybavena 
moderním výtahem přizpůsobeným i potřebám seniorů na invalidním vozíku. Před budovou je pro klienty 
vybudováno venkovní posezení. Pro všechny klienty je k dispozici velký přilehlý park.  
 
Další materiální vybavení odpovídající poskytované službě domov pro seniory tvoří soubor kompenzačních 
pomůcek, využívaných individuálně dle potřeb klientů služby. Jedná se například o antidekubitní a polohovací 
pomůcky, antidekubitní matrace, koupací křesla, koupací lehátka, manipulační zvedáky, chodítka, hole, 
invalidní vozíky, kompenzační pomůcky pro oblast stravování apod. 
 
Pracovníci v přímé péči (pracovníci v sociálních službách a všeobecné sestry) jsou zpravidla přítomni na přímo 
oddělení. Zde mají k dispozici moderně vybavenou pracovnu a u sebe mají mobilní komunikační prostředek 
propojený se signalizačním systémem.  
 
Stravování:  
Domov pro seniory Plaveč je vybaven vlastní kuchyní, která je moderně zařízena. Zde se připravuje klientům 
strava v souladu se zásadami zdravé výživy, klade se důraz na pestrost a složení stravy, na dostatek vitamínů, 
minerálů, vláknin a výživných látek a také na pitný režim. Po celý den je klientům volně k dispozici čerstvý 
slazený i neslazený čaj a domov je vybaven samoobslužným přístrojem s kvalitní pitnou vodou. Strava se 
podává 4x denně – snídaně s přesnídávkou, oběd, odpolední svačina a večeře. Obědy a večeře jsou teplé. Pouze 
o víkendech, dnech pracovního volna a jedenkrát v týdnu se k večeři připravuje večeře studená. Strava se 
podává ve společné jídelně klientům, kteří nemají pohybové problémy a klienti, jímž pohyb působí potíže, 
dostávají stravu na pokojích, nebo dle individuálních potřeb. 
 
Praní, žehlení a drobné opravy osobního prádla zajišťuje prádelna zařízení. Veškeré požadované sociální služby 
jsou smluvně ošetřeny. Domov pro seniory Plaveč zprostředkovává také kadeřnické a pedikérské služby. 
 
Přehled typů pokojů v budově Podzámčí: 
Pokoj číslo  
Počet lůžek  
Rozloha  
pokoje (m2)  
Rozloha  
WC s koupelnou (m2)  
Rozloha  
předsíně (m2)  
Celková 
rozloha (m2)  
1 
2 
23,3 
5,8 
 
29,1 
2 
2 
16,1 
5,0 
2,6 
23,7 
3 
1 
15.9 
5,3 
3,6 
24,8 
4 
2 
22,9 
5,1 
2,7 
30,7 
5 
2 
19,7 
6,2 
2,9 
28.8 
6 
2 
15,8 
5,3 
2.6 
23,7 
7 
1 
16,1 
5,3 
3,9 
25,3 
 
Další informace: 
 
Metody práce s uživatelem: 
Poskytovatel plánuje společně s osobou průběh poskytování sociální služby s ohledem na osobní cíle a možnosti 
osoby. Prvotně se jedná o získání informací o životním stylu uživatele, o jeho zvyklostech a zálibách a o tom, 
jak jeho současný stav ovlivňuje uspokojování jeho potřeb a jaké jsou jeho schopnosti tyto potřeby uspokojovat. 
Dále systematické a kontinuální vedení informací o uživateli a o poskytované sociální službě, spolupráce s 
uživatelem (v míře jak to dovoluje jeho zdravotní stav), spolupráce s příbuznými nebo jeho známými a 
vzájemná výměna informací, zajištění písemné komunikace mezi pracovníky, kteří jsou zapojeni do péče o 
uživatele, písemné předání informací o uživateli, zajištění pro každého uživatele klíčového pracovníka, 
existence dokumentované sociální služby, zapojení multidisciplinárního týmu v oblasti plánování poskytování 
služeb. 
Uživatelé sociálních služeb se mohou účastnit dle vlastních individuálních potřeb kulturních a společenských 
akcí. Pro zpestření života uživatelů je v domově kladen velký důraz na aktivizaci a provádění takových činností, 
které vedou k rozvoji nebo udržení osobních a sociálních schopností našich klientů. Zajišťujeme podporu 
dovedností a sociální začlenění uživatelů. Klienti domova mají bohatý výběr činností pro trávení svého volného 
času dle svých zájmů. Nachází se zde kulturní místnost, kde mají uživatelé k dispozici knihovnu a počítač s 
připojením na Internet. Volnočasové aktivity s uživateli provádějí v převážné většině pracovníci v sociálních 
službách pro výchovnou nepedagogickou činnost. 
Pravidla poskytování sociální služby jsou upraveny ve smlouvě o poskytování sociální služby a dále ve vnitřním 
předpisu organizace (Domácí řád). 
 
ZPŮSOB VYŘIZOVÁNÍ STÍŽNOSTÍ UŽIVATELE 
Stížnosti jsou pro zařízení podnětem ke zlepšování služeb a jejich náprava vede ke spokojenosti uživatelů. 
Stížností uživatel žádá prošetření nebo nápravu skutečnosti, která ho poškodila a kterou nemůže řešit vlastními 
prostředky. Uživatel či jeho příbuzní si mohou stěžovat na péči, kvalitu či způsob poskytování služeb v  
zařízení, aniž by tím byli jakýmkoli způsobem ohroženi. Při nástupu uživatele do našeho zařízení ho sociální 
pracovník, všeobecná sestra a v průběhu pobytu v zařízení dále klíčový pracovník seznámí srozumitelnou 
formou s možnostmi, jakým způsobem podávat stížnosti či jiné připomínky. 
Stížnost může být podána prostřednictvím několika různých forem: písemně, elektronickou poštou, ústně, ústně 
s písemným zaznamenáním, prostřednictvím alternativní komunikace, anonymně - ve schránce důvěry na všech 
odděleních a na adresu našeho zařízení. 
Poskytovatel stížnosti eviduje a vyřizuje je písemně ve lhůtě do 28 dnů. 
Stížnosti jsou pověřeným zaměstnancem evidovány v „Evidenci stížností“ a vždy jsou postoupeny řediteli. 
Každá stížnost je evidována pod číslem jednacím. Každý zaměstnanec, který příjme stížnost, vypracuje 
„Záznam o přijetí stížnosti“. Zaměstnanec určený ředitelem dále provede záznam o projednání stížnosti, záznam 
o vyřízení stížnosti a vyrozuměni o vyřízení stížnosti“. Toto vyrozumění je individuálně přizpůsobeno 
konkrétnímu případu stížnosti. Pokud stížnost podal uživatel sociální služby, je mu vyrozumění osobně 
přečteno, předáno a projednáno. Převzetí potvrdí svým podpisem. Pokud se jedná o jinou osobu, je toto 
vyrozumění zasíláno doporučeně poštou.   
V případě nespokojenosti s vyřízením stížnosti má uživatel (případně jakákoliv osoba podávající stížnost) 
možnost se odvolat ke zřizovateli - Jihomoravský kraj, Žerotínovo nám. 449/3, Brno 60182, nebo na instituci 
sledující dodržování lidských práv s podnětem na prošetření postupu při vyřizování stížnosti. 
 
PRAVIDLA UKONČENÍ POSKYTOVÁNÍ SOCIÁLNÍ SLUŽBY 
Tuto problematiku řeší příslušná ustanovení uzavřené smlouvy o poskytování sociální služby. Smluvní vztah 
založený smlouvou mezi poskytovatelem a uživatelem může zaniknout písemnou dohodou obou smluvních 
stran nebo písemnou výpovědí, a dále úmrtím uživatele nebo zánikem poskytovatele.  
1.  Uživatel je oprávněn tuto smlouvu vypovědět kdykoliv i bez uvedení důvodů. Výpovědní lhůta je 
jednoměsíční a běží od prvého dne měsíce následujícího po doručení písemné výpovědi, Závazkový vztah 
skončí uplynutím výpovědní lhůty.  
2. Poskytovatel a uživatel se mohou písemně dohodnout na zrušení závazkového vztahu založeného touto 
smlouvou i bez uvedení důvodu. Závazkový vztah skončí dnem sjednaným v písemné dohodě o zrušení 
závazkového vztahu.                                               
3. Poskytovatel je oprávněn tuto smlouvu vypovědět v případě, že uživatel opakovaně a hrubě porušil některou 
povinnost vyplývající z této smlouvy. Výpovědní lhůta je jeden měsíc a běží o prvního dne měsíce následujícího 
po doručení písemné výpovědi.  
4. Dojde-li k zániku závazkového vztahu založeného touto smlouvou, jsou uživatel a poskytovatel povinni ke 
dni zániku závazkového vztahu vypořádat veškeré vzájemné závazky a pohledávky. Poskytovatel předá 
uživateli písemné vyúčtování za poskytnuté služby a dále případné doklady uživatele, které mu uživatel poskytl 
v souvislosti s uzavřením této smlouvy, pokud je bude mít poskytovatel ke dni zániku závazkového vztahu v 
držení. 
 
 
 
AKTUÁLNÍ INFORMACE NALEZNETE NA WEBOVÝCH STRÁNKÁCH 
Na webových stránkách Domova pro seniory Plaveč:  http://www.domovproseniory.obecplavec.cz 
naleznete další informace o poskytovaných službách včetně možnosti shlédnutí virtuální prohlídky zařízení 
s komentářem a také  fotografie z prostředí zařízení. 
 
 
vypracováno dne 30. ledna 2020 
 
