 
Mariánské nám. 13  
688 01 Uherský Brod 
 
CHARITNÍ DŮM SV. PETRA A PAVLA SLAVKOV, Slavkov 214, 687 64 Slavkov 
 
 
● tel.: +420 724 651 286 
 ● e-mail: slavkov@uhbrod.charita.cz  
● www.uhbrod.charita.cz  
 
Popis realizace poskytování sociálních služeb 
 
Název poskytovatele 
Charita Uherský Brod 
Druh služby 
Domov pro seniory 
Identifikátor  
1494420 
Forma služby 
pobytová 
Název zařízení a místo 
poskytování 
Charitní dům sv. Petra a Pavla Slavkov, Slavkov 214, 687 
64 Horní Němčí 
 
Poslání  
Posláním Charitního domu sv. Petra a Pavla Slavkov je individuálně zajistit podporu, pomoc a péči osobám, 
které mají sníženou soběstačnost z důvodu věku, a jejichž situace vyžaduje pravidelnou pomoc jiné fyzické 
osoby. 
Naší snahou je, aby klienti prožili důstojně svůj život v klidném, příjemném prostředí, a to způsobem, který 
bude co nejvíce odpovídat jejich potřebám a přáním. 
Charitní dům sv. Petra a Pavla Slavkov je domov pro seniory, poskytující službu v nepřetržitém provozu. 
 
Cílová skupina  
Senioři od 60 let, kteří mají sníženou soběstačnost zejména z důvodu věku a kteří potřebují pravidelnou 
pomoc a podporu druhé osoby, bez které nejsou schopni vést samostatný život ve svém domácím 
prostředí, přičemž péči nelze zabezpečit osobou blízkou a terénní služby jsou pro ně již nedostačující. 
Službu můžeme zajistit lidem, kteří jsou schopni se pohybovat ve vnitřním prostoru zařízení. 
 
Cíl 
Cílem služby je zajistit klientům důstojný život. Klientům poskytujeme takové služby, které jsou 
přizpůsobené individuálním potřebám klientů a které lze prostřednictvím naší služby realizovat. 
 
Zásady poskytování sociální služby 
Pracovníci domova pro seniory vycházejí z křesťanských hodnot při poskytování práce – láska k bližnímu, 
respekt k člověku a jeho omezením, vzájemná úcta. 
Z těchto hodnot vycházejí zásady, kterými se při poskytování služby řídíme: 
 
1. ZÁSADA DŮSTOJNOSTI 
- 
Respektujeme soukromí a intimitu člověka. V případě, že klient už není sám schopen svou situaci 
posoudit, dbáme na zachování jeho důstojnosti (výměna inko pomůcek, koupání, …). 
- 
Respektujeme osobnost a jedinečnost každého klienta. Prokazujeme si vzájemnou úctu. Při práci 
dbáme na rovnocenné partnerství a individuální přístup. 
- 
Řídíme se zásadami slušného chování – klientům zásadně vykáme. O klientech a jejich rodinných 
příslušnících se vyjadřujeme s úctou a respektem. 
- 
Svým jednáním se snažíme předcházet stigmatizaci, která by mohla vznikat v důsledku využívání 
služby. 
 
 
 
Mariánské nám. 13  
688 01 Uherský Brod 
 
CHARITNÍ DŮM SV. PETRA A PAVLA SLAVKOV, Slavkov 214, 687 64 Slavkov 
 
 
● tel.: +420 724 651 286 
 ● e-mail: slavkov@uhbrod.charita.cz  
● www.uhbrod.charita.cz  
 
2. ZÁSADA PODPORY SOBĚSTAČNOSTI 
- 
Při poskytování služby podporujeme soběstačnost klientů, v těch oblastech, které zvládají sami. 
Podporujeme klienty v činnostech, které zvládnou sami. Dopřejeme jim k tomu potřebný čas. 
 
3. ZÁSADA SVOBODY 
- 
Respektujeme vlastní rozhodnutí každého člověka dožít svůj život kde chce, v úzké spolupráci 
s rodinou. 
- 
Každý klient má v rámci poskytování služby volný pohyb po zařízení i mimo něj, sám nebo 
s doprovodem, podle svých schopností. 
- 
Klienty motivujeme a podporujeme v aktivním zapojení se do společnosti prostřednictvím veřejných 
služeb nebo pořádaných akcí. Respektujeme i jeho nezájem zúčastnit se nabízených aktivit. 
Respektujeme způsob trávení volného času klientů. 
- 
Klienti mohou disponovat vlastními financemi. 
 
4. ZÁSADA BEZPEČÍ 
- 
Nové klienty vybíráme s ohledem na stávající obyvatele charitního domu a s ohledem na personální 
obsazení. 
- 
Dbáme na bezkonfliktní soužití všech obyvatel, aby dožili svůj život bez obav. 
- 
Během poskytování služby se snažíme vytvářet vztah s klienty založený na důvěře. Svým přístupem 
dáváme klientům najevo, že se nemusí bát říci si o pomoc v oblasti, kterou nezvládají. 
- 
Bezpečí nabízíme také bezbariérovým prostředím – výtah, madla, dostatek potřebných 
kompenzačních pomůcek – chodítka, invalidní vozíky. Pokoje jsou vybaveny a uspořádány nábytkem 
tak, aby poskytovaly dostatek prostoru pro vykonávání péče. 
- 
Dům i pokoje jsou vybaveny zámky, pokoje si klienti mohou kdykoliv zamknout, dům se na noc zamyká  
- 
Dbáme na dostatek ochranných pomůcek pro pracovníky – rukavice, oděv, obuv, ... Slouží jako 
prevence, nebo ochrana před šířením infekce. Při manipulaci s odběrovým materiálem dbáme na 
dostatek odběrových pomůcek.   
- 
Naše služby jsou poskytovány 24 hodin. Denně je zde zdravotnický personál, lékař dochází podle 
potřeby. 
- 
Dbáme na dostatek všech zaměstnanců, aby mohla služba probíhat nepřetržitě. Práci zde vykonává 
kvalifikovaný personál, který je pravidelně proškolován. 
Jednání se zájemcem o službu, vstup uživatele do služby 
Zájemce o službu může získat základní informace o službě především:  
- 
osobně či telefonicky od pracovníků služby Charitního domu sv. Petra a Pavla Slavkov,  
- 
na webových stránkách Poskytovatele služby – www. uhbrod.charita.cz, 
- 
z informačních letáků služby, které jsou zpravidla k dispozici na obecním úřadě v místě 
poskytování služby, na adrese v místě poskytování služby či na adrese sídla Poskytovatele 
služby.  
Zájemce o službu musí vyplnit a odevzdat Žádost o poskytování sociální služby, která je k dispozici v místě 
poskytování služby nebo na webových stránkách Poskytovatele. Po doručení Žádosti je zájemce 
kontaktován s potvrzením o přijetí Žádosti a informován o vyhodnocení a případném zařazení do Evidence 
žadatelů a dalším postupu. V případě uvolnění místa v zařízení Vás kontaktuje sociální pracovnice služby a 
 
Mariánské nám. 13  
688 01 Uherský Brod 
 
CHARITNÍ DŮM SV. PETRA A PAVLA SLAVKOV, Slavkov 214, 687 64 Slavkov 
 
 
● tel.: +420 724 651 286 
 ● e-mail: slavkov@uhbrod.charita.cz  
● www.uhbrod.charita.cz  
 
domluví si s Vámi provedení sociálního šetření, během kterého Vás seznámí s podmínkami a způsobem 
poskytování služby. Sociálního šetření se mohou zúčastnit osoby blízké dle Vašeho výběru. Podmínkou pro 
přijetí do Charitního domu sv. Petra a Pavla Slavkov je doložení lékařského doporučení, ve kterém lékař 
mj. potvrzuje, že je Žadatel schopen úplného nebo alespoň částečného pohybu (s pomůckou) ve vnitřním 
prostoru. V případě přijetí je s Vámi sepsána písemná Smlouva o poskytování sociální služby. Před 
podpisem Smlouvy Vás sociální pracovnice seznámí se všemi právy a povinnostmi vyplývajícími ze Smlouvy.  
Popis služby 
Naplnění základních činností ze zákona 
Základní činnosti dle zákona č. 108/2006 Sb., § 49 Domovy pro seniory, odst. (2): 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
 
Pravidla poskytování služby 
Pravidla pro poskytování služby domov pro seniory se řídí: 
• 
Zákonem č. 108/2006 Sb., o sociálních službách v platném znění  
• 
Prováděcí Vyhláškou zákona o sociálních službách č. 505/2006 Sb., v platném znění  
• 
Zákonem č. 89/2012Sb., Občanský zákoník v platném znění 
• 
Standardy kvality sociálních služeb  
• 
Vnitřními směrnicemi organizace  
• 
Vnitřními pravidly služby  
 
Metody práce 
1. Individuální plánování 
Klient spolu se sociální pracovnicí společně stanovuje cíle spolupráce a plán samotného průběhu 
poskytování služby, jenž je zaznamenán v prvotním individuálním plánu, který je zpracovaný ještě před 
podpisem Smlouvy. Individuální plán je průběžně hodnocen ve spolupráci s klientem, klíčovou pracovnicí 
a sociální pracovnicí a může být měněn kdykoliv během poskytování služby. Pokud to situace vyžaduje a 
klient s tím souhlasí, je do plánování a průběhu poskytování služby zapojena také rodina. 
2. Úkony péče 
Úkony péče sjednané v Individuálním plánu klienta jsou pečlivě rozepsány dle přání klienta a pravidel 
služby. Tyto úkony se musí podle tohoto plánu provádět. Pracovnice vedou evidenci provedených úkonů 
a záznamy o průběhu služby.  
3. Poradenství 
 
Mariánské nám. 13  
688 01 Uherský Brod 
 
CHARITNÍ DŮM SV. PETRA A PAVLA SLAVKOV, Slavkov 214, 687 64 Slavkov 
 
 
● tel.: +420 724 651 286 
 ● e-mail: slavkov@uhbrod.charita.cz  
● www.uhbrod.charita.cz  
 
Pomoc klientovi v jeho nepříznivé sociální situaci, a to pomocí předání informací o možnostech služby, 
příp. dalších návazných služeb. 
 
Pravidla pro vyřizování stížností 
1. Poskytovatel má vypracována pravidla pro přijímání a vyřizování stížností, připomínek, námětů, která 
jsou závazná pro všechny pracovníky. 
2. Každý klient je při prvním jednání informován o možnosti podání stížnosti na službu adresně nebo i 
anonymně.  
3. Přijímat stížnosti, podněty, připomínky je povinen, kterýkoliv pracovník služby. 
4. Postup vyřizování přání a stížností klientů je součástí Vnitřních pravidel služby, která klient obdržel 
před podpisem Smlouvy a po každé aktualizaci. 
5. Pověřený pracovník jednou týdně zkontroluje Knihu přání a stížností, schránku pro anonymní písemné 
podávání stížností, o zjištěné stížnosti či podnětu učiní záznam. 
6. Stížnost musí být vyřešena v maximální lhůtě 30 dnů od jejího podání, pokud nejsou známy jiné 
závažné důvody, které by tuto lhůtu mohly prodloužit, o čemž je klient včas informován. 
 
Pravidla pro ukončení služby 
Smlouva může být ukončena:  
o Ze strany klienta kdykoliv, bez udání důvodu. 
o Ze strany Poskytovatele 
• 
v případě zrušení Poskytovatele 
• 
při hrubém porušování povinností Osoby vyplývající ze Smlouvy a Pravidel, a to 
zejména nezaplacením úhrady a opakovaným narušováním občanského soužití 
• 
klient vzhledem ke změně svých možností, schopností a přání potřebuje jiný druh 
služby 
Smlouva může být ukončena vzájemnou písemnou dohodou obou smluvních stran. 
 
Úhrady za služby 
Úhrada za ubytování a stravu  
Dle aktuálního Ceníku v souladu se zákonem č. 108/2006 Sb. a vyhláškou č. 505/2006 Sb. 
Úhrada za péči  
V plné výši přiznaného příspěvku na péči podle zákona č. 108/2006 Sb. (§ 73 odst. 4 písm. a) o sociálních 
službách. 
Po zaplacení úhrady musí klientovi zůstat min. 15 % z příjmů (důchodu). Není-li příjem klienta dostačující 
k zaplacení plné úhrady, je úhrada snížena v částce za ubytování. 
Prostory, materiální a technické vybavení (bezbariérovost) 
Budova služby se nachází v klidné části obce Slavkov, její součástí je dvorek s pergolou a malou okrasnou 
zahrádkou.  
Kapacita služby je 12 lůžek. Ubytování je poskytováno ve 4 jednolůžkových pokojích a 4 dvojlůžkových 
pokojích. V přízemí se nachází 2 dvojlůžkové pokoje bez vlastního sociálního zařízení (klienti mají na podlaží 
k dispozici bezbariérovou sprchu a WC). V prvním patře se nachází 4 jednolůžkové pokoje a 2 dvojlůžkové 
pokoje bez vlastního sociálního zařízení (klienti mají v patře k dispozici bezbariérovou sprchu a 2x WC).  
 
Mariánské nám. 13  
688 01 Uherský Brod 
 
CHARITNÍ DŮM SV. PETRA A PAVLA SLAVKOV, Slavkov 214, 687 64 Slavkov 
 
 
● tel.: +420 724 651 286 
 ● e-mail: slavkov@uhbrod.charita.cz  
● www.uhbrod.charita.cz  
 
Pokoje jsou vybaveny standardním nábytkem – polohovací lůžko, stůl, židle, noční stolek, skříň, polička. 
Klienti mají možnost dovybavit si pokoj osobním drobným nábytkem a dekoracemi (např. fotografie, 
obrázky, lampička atd.). V každém pokoji je signalizační zařízení. 
V přízemí se nachází zázemí pro personál a obslužné činnosti a společenská místnost/jídelna. Součástí 
zařízení je budova s dílnou a skladem. 
 
 
Aktualizovala: Bc. Monika Dyčková, vedoucí CHD Slavkov 
Ing. Tereza Plášková, sociální pracovnice 
 
Datum aktualizace: 14.2.2024 
 
 
 
