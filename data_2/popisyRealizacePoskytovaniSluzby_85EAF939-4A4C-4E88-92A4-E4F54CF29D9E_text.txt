 
 
 
 
Domov seniorů U Přehrady, z.s. ǀ U Přehrady 5282/69 ǀ 466 02 ǀ Jablonec nad Nisou ǀ www.domovuprehrady.cz 
IČ: 076 90 720 ǀ DIČ: CZ 076 90 720 ǀ tel: +420 488 588 311 
 
Popis realizace poskytování sociálních služeb 
 
Název poskytovatele 
Domov seniorů U Přehrady, z.s. 
Druh služby 
Identifikátor 
Domov pro seniory 
6932572 
Forma služby 
Pobytová 
Název zařízení a místo poskytování 
Domov seniorů U Přehrady, U Přehrady 
5282/69, 466 02 Jablonec nad Nisou  
 
Principy a poslání   
Posláním Domova pro seniory je odborně poskytovat pomoc, podporu a péči osobám se sníženou 
soběstačností, zejména z důvodu věku. Důraz je kladen na vytvoření důstojného prostředí, individuální 
potřeby, kvalitu života a úctu. 
 
Cílová skupina 
Cílovou skupinu tvoří žadatelé, kteří dosáhli 65 let věku, nebo věku rozhodného pro přiznání 
starobního důchodu. Jejich potřeba sociální a zdravotní podpory je taková, že jim neumožňuje 
pobyt v domácím prostředí. Klienti jsou přijímání z celého Libereckého kraje nebo na základě 
rodinné vazby v rámci České republiky. Žadatelé mohou být i občané jiné země než České republiky.  
 
Cíle 
Cílem Domova je podporovat klienta v udržení soběstačnosti v základních činnostech sebeobsluhy 
(podpořit v soběstačnosti, v oblasti stravování, hygieny, hybnosti); zajistit individuální přístup ke 
klientovi s ohledem na jeho zdravotní stav, jeho přání, potřeby; zajistit klientovi důstojné a bezpečné 
prožití života ve stáří při zachování jeho zvyklostí;   podporovat klienta v udržování kontaktu s rodinou, 
přáteli, vrstevníky, veřejností a společenským prostředím;   zachovat u klientů stávající zdravotní stav, 
popřípadě podporovat jeho zlepšení; vytvářet podmínky pro aktivní trávení volného času, podporovat 
klienta v rozumových, smyslových a motorických dovednostech; zajistit klientovi bezpečné a klidné 
bydlení.   
 
Principy a zásady poskytované sociální služby 
Základními principy a zásadami poskytované sociální služby je dodržování základních lidských práv  
a svobod, individuální přístup ke klientům, podporovat sociální začlenění klientů v rámci domova, 
zajistit odbornost pracovníků v péči o klienty, respektovat volný pohyb uživatelů, zajistit a podporovat 
u klientů právo výběru nabízených programů, poskytovat klientům péči bez rozlišování rasy, pohlaví, 
politického smýšlení, náboženství, respektovat klienty s jejich postoji, hodnotami, názory. Snahou je 
vytvoření vzájemného partnerského vztahu založeném důvěře a na rovnocenném přístupu mezi 
zaměstnanci a klienty.   
 
Jednání se zájemcem o službu a vstup uživatele do služby 
Kontaktní osobou pro zájemce o poskytovanou službu je sociální pracovník, kterého lze kontaktovat 
osobně, telefonicky nebo e-mailem. Potřebné dokumenty k přijetí obdržíte při osobní návštěvě  
u sociálního pracovníka, na recepci Domova nebo na webových stránkách. Přednost dáváme 
smluvenému osobnímu setkání se zájemcem nebo rodinou, za účelem seznámení a předání 
 
 
 
 
Domov seniorů U Přehrady, z.s. ǀ U Přehrady 5282/69 ǀ 466 02 ǀ Jablonec nad Nisou ǀ www.domovuprehrady.cz 
IČ: 076 90 720 ǀ DIČ: CZ 076 90 720 ǀ tel: +420 488 588 311 
informací o službě. V případě stanoveného zástupce, podpůrce nebo opatrovníka, je nutné, aby se 
jednání účastnila i tato osoba. Na osobní schůzce Vás sociální pracovník seznámí s domácím řádem, 
ceníkem za ubytování a stravování dle Zákona o sociálních službách 108/2006 Sb., nabízenými 
službami, s možnostmi ubytování, stravování, aktivizačními aktivizačními činnostmi a provede 
prohlídku prostor Domova. Dále necháváme žadateli prostor pro otázky. V případě potřeby sociální 
pracovník pomůže s vyplněním potřebných dokumentů. Součástí žádosti je i vyplněný originál 
formuláře Lékařská zpráva k přijetí (k dispozici na webových stránkách, nebo u sociální pracovnice). 
Další přílohou žádosti může být kopie dokladu o zastupování zájemce – opatrovnictví, notářsky ověřená 
plná moc, nápomoc při rozhodování, nebo zastoupení členem domácnosti. Podanou kompletní žádost 
zaevidujeme a se zájemcem dohodneme termín a místo sociálního šetření. Během sociálního šetření 
se zjišťuje, zda zájemce splňuje kritéria naší cílové skupiny, jaké jsou potřeby zájemce, jaké služby 
vyžaduje a zda jsme schopni žadateli služby v požadovaném rozsahu poskytnout. Podle výsledků 
sociálního šetření bude či nebude zájemce zařazen do evidence čekatelů o volné místo. O výsledku 
zařazení do evidence bude informován sociálním pracovníkem. V případě, že má zájemce  
o poskytovanou službu zájem, stává se žadatelem o službu.  Klientem se stává žadatel po podpisu 
smlouvy, která obsahuje informace o formě, průběhu, podmínkách, rozsahu služeb, úhradu a měsíční 
vyúčtování. Dále pak smlouva obsahuje postup při nedodržení dohodnutých podmínek, podmínky pro 
ukončení služeb, způsob, jakým je možné služby měnit a způsob vyřízení stížností.  
 
Vyřizování stížností 
Všichni klienti, popřípadě jejich zástupci, mají možnost podat stížnost na kvalitu a způsob 
poskytování sociální služby. Všechny podané stížnosti se evidují. Evidenci vede sociální pracovník. 
Stížnost lze podat ústně, telefonicky, písemně nebo e-mailem. Stížnost může být podaná anonymně. 
Při zahájení poskytování sociální služby je klient seznámen s pravidly pro podávání stížnosti. Lhůta pro 
vyřízení stížnosti je jeden měsíc.  
 
Ukončení služby 
Pobyt v Domově lze ukončit na základě písemného oznámení klienta nebo zákonného 
zástupce, dohodou s klientem, a to i bez udání důvodu. Výpovědní doba trvá jeden měsíc, výpovědní 
doba začíná běžet následujícího dne po dni doručení. Smluvní vztah zaniká dnem úmrtím uživatele. 
Poskytovatel může smlouvu vypovědět:  a) ve zkušební době;  b) v případě, že klient hrubě porušuje 
své povinnosti vyplývající ze smlouvy (za hrubé porušení smlouvy se považuje zejména nezaplacení 
sjednané úhrady, přičemž toto prodlení musí trvat nejméně dva měsíce); c) v případě, že klient i po 
opětovném ústním a písemném napomenutí poskytovatelem hrubě poruší povinnosti, které vyplývají 
z vnitřních pravidel Domova – domácího řádu; d)  jestliže zdravotní stav uživatele vylučuje poskytnutí 
pobytové sociální služby. Výpovědní lhůta pro výpověď danou poskytovatelem z uvedených důvodů 
výše jsou dva měsíce.  
 
Úhrada za služby 
Úhrada za sociální služby je hrazena podle platného ceníku služeb Domova.  Aktuální ceník je k dispozici 
na webových stránkách DSP. Úhrada dalších služeb je součástí Smlouvy o poskytnutí sociální služby. 
 
 
 
 
 
 
 
Domov seniorů U Přehrady, z.s. ǀ U Přehrady 5282/69 ǀ 466 02 ǀ Jablonec nad Nisou ǀ www.domovuprehrady.cz 
IČ: 076 90 720 ǀ DIČ: CZ 076 90 720 ǀ tel: +420 488 588 311 
Prostředí, ve kterém je sociální služba poskytována  
Domov je umístěn ve čtyřpatrové budově, která je stavebně a prostorově je celkově bezbariérová. 
Celkem je v DSP 63 pokojů, z toho 27 pokojů jednolůžkových, 34 pokojů dvoulůžkových, 3 pokoje 
třílůžkové a 2 pokoje ve variantě 2+1 (společná obývací místnost a k ní přilehlý jeden jednolůžkový 
pokoj a jeden dvoulůžkový pokoj). Všechny pokoje mají vlastní sociální zařízení, jsou vybaveny lůžkem 
pro sociální péči, nábytkem pro uchovávání osobních pomůcek a potřeb klienta, TV a ev. dalším 
vybavením podle požadavků klienta. Na každém patře jsou klubovny, které jsou vybaveny 
polohovacími křesly, pomůckami pro odpočinek, čtení, sledování TV, stravování klientů, ledničkou, 
myčkou, aj.  V Domově je zřízena a vybavena ordinace praktického lékaře.  Praktický lékař ordinuje 
zpravidla 2 x týdně, pravidelně probíhá vizita lékaře u lůžka klientů. Specializovaná lékařská péče je 
zajištěna specialisty nejen z regionu Libereckého kraje, jde zejména o specialisty z oboru urologie, 
psychiatrie, ortopedie, oftalmologie, ORL, aj. Zdravotní péče (lékařská a ošetřovatelská péče) je 
poskytována v rozsahu odbornosti 913.  V rámci zkvalitňování poskytované sociální péče také probíhá 
sociální vizita u lůžka klienta, které se účastní pečovatelka, všeobecná sestra, vrchní sestra, aktivizační 
pracovník, rehabilitační pracovník, ředitel, popř. další osoby podílející se na péči. Domov spolupracuje 
s rodinami klientů (aktivní účast na společenských, kulturních akcích), s mateřskými a základními 
školami, osobnostmi z kulturní a společenské oblasti.   V budoucnu Domov plánuje další aktivity 
směrem k veřejnosti (např. semináře pro veřejnost, tematicky zaměřené na stáří, různé stupně 
demence a Alzheimerovu chorobu, na specifika v komunikaci), dále rozšíření spolupráce se základními 
školami, psychologem, kaplanem, dobrovolníky, aj.  
 
 
 
 
V Jablonci nad Nisou dne 30.11.2022  
Zpracovala: Mgr. Marie Froňková, ředitelka 
 
 
 
 
