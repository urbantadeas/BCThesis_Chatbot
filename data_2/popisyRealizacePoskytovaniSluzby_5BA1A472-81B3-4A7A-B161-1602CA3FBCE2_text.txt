 
 
 
Domov Slunečnice Ostrava, příspěvková organizace 
 
 
 
 
 
 
 
 
 
 
 
POPIS REALIZACE POSKYTOVÁNÍ 
SOCIÁLNÍ SLUŽBY  
„DOMOVY PRO SENIORY“ 
 
 
 
 
 
 
 
 
 
 
 
 
 
Domov Slunečnice Ostrava, p. o. 
Opavská 4472/76 
708 00 Ostrava 
IČ 70631883 
Tel: 599 508 113 
E-mail: sekretariat@dsporuba.com 
Web: www.dsporuba.com 
2 
CÍLOVÁ SKUPINA KLIENTŮ 
 
o Osoby, které potřebují vzhledem ke svému zdravotnímu stavu a věku pravidelnou 
podporu či pomoc při péči o svou vlastní osobu. Potřeba péče je taková, že ji nelze 
zajistit jiným způsobem (rodinou, osobní asistencí, pečovatelskou službou) nebo chybí 
rodinné zázemí či toto zázemí neplní svou funkci přiměřeným způsobem. 
o Věková skupina: 
• mladší senioři ve věku 65–80 let  
• starší senioři nad 80 let 
o Cílová oblast: Město Ostrava a přilehlé okolí 
 
Službu nemůžeme poskytnout 
o pokud je kapacita služby „Domovy pro seniory“ naplněna, 
o pokud zdravotní stav zájemce vyžaduje poskytnutí akutní zdravotní péče ve 
zdravotnickém zařízení, 
o pokud zájemce není schopen pobytu v domově z důvodu akutní infekční a parazitární 
nemoci, tuberkulózy, 
o pokud byl zájemce klientem služby v domově a v době kratší než 6 měsíců mu byla 
vypovězena smlouva z důvodu porušování povinností vyplývajících ze smlouvy, 
o pokud poskytovatel neposkytuje druh služby, o kterou zájemce žádá, a to s ohledem na 
cílovou skupinu uvedenou v Registru poskytovatelů sociálních služeb (např. osobní 
asistence…), případně pokud není schopen zajistit požadavky zájemce z důvodu 
omezených organizačně provozních možností. 
 
 
CÍLE A PRINCIPY POSKYTOVANÉ SLUŽBY 
 
Cíle poskytované služby 
o vytvářet takové podmínky, které umožní klientům udržet si své zvyky, aby tak mohli 
přiměřeně ke svému věku a zdravotnímu stavu vést svůj život co nejvíce podobný 
životu, který vedli ve svém domácím prostředí,  
o pomáhat nově příchozím klientům zvládnout přechod do zařízení z domácího 
prostředí, 
o poskytovat klientům takovou míru podpory, která vede k jejich rozvoji nebo uchování 
dosavadních schopností,  
o v rámci možností domova plánovat a realizovat poskytovanou službu dle 
individuálních potřeb, přání a osobních cílů klientů, 
3 
o nabízet klientům možnost účastnit se společenského života v domově i mimo něj 
a umožňovat jim tak aktivně prožívat volný čas prostřednictvím pestré nabídky 
volnočasových aktivit a společenských akcí domova, 
o podporovat klienta v udržování kontaktu s vlastními rodinami a přáteli zveřejňováním 
akcí domova, kterých se mohou s klientem zúčastnit i jeho blízcí, podporou klientů ve 
využívání komunikačních možností jako je mobilní telefon, e-mail a zároveň 
podporovat v navazování nových vazeb, 
o poskytovat klientům poradenství a podporu při vyřizování osobních a finančních 
záležitostí individuálně dle potřeb, možností a schopností klienta, 
o předcházet předsudkům a společenským stigmatům a vytvářet tak klientům důstojné a 
zároveň bezpečné zázemí přizpůsobené jejich specifickým potřebám. 
 
Principy poskytování sociální služby 
o sociální službu poskytujeme na základě pravidel Etického kodexu zaměstnanců 
Domova Slunečnice Ostrava, p. o., 
o dodržování práv a základních svobod klientů – hájíme oprávněné zájmy všech klientů 
bez rozdílu, každý problém řešíme neodkladně na nejnižší možné úrovni, na které jej 
řešit lze, 
o respektování soukromí a svobodné volby klientů – v maximální možné míře chráníme 
intimitu a soukromí klienta, respektujeme jeho rozhodování, službu poskytujeme 
formou nabídky, 
o individuální a flexibilní přístup ke klientům – při poskytování služby je dle aktuálních 
možností domova v popředí vždy klient, jeho specifické potřeby a přání, na změny 
jeho potřeb a požadavků reagujeme pružně, 
o aktivní propojování života klientů v domově s životem společnosti mimo něj. Pobyt 
klienta v domově nemá za následek sociální vyloučení – zahrada s Fit-parkem 
a dětským koutkem je přístupná široké veřejnosti, v areálu se nachází školka pro malé 
děti. Spolupracujeme s dobrovolníky, osobami poskytujícími externí služby, 
a především s rodinnými příslušníky klientů (neomezené návštěvy, spoluúčast na 
akcích, pobyty klientů mimo domov); 
o diskrétnost a zachovávání mlčenlivosti, 
o klient a 
pracovník 
jsou 
rovnocennými partnery 
– 
klient 
spolurozhoduje 
o poskytovaných službách, zaměstnanci respektují jeho názor. 
 
 
 
 
4 
PROSTŘEDÍ SLUŽBY DOMOVY PRO SENIORY 
 
Služba „Domovy pro seniory“ je poskytována v budově D2.  Budova má vstupní atria a šest 
nadzemních podlaží, veškeré prostory určené klientům jsou bezbariérové. Pět nadzemních 
podlaží slouží jako ubytovací části, v 1. nadzemním podlaží jsou prostory pro volnočasové 
aktivity, zimní zahrada, hostovské pokoje, ordinace lékařů, hobby dílna, sklady a šatny, 
suterény slouží pak jako sklady, technické zázemí. K dopravě mezi podlažími slouží 
velkokapacitní i osobní výtahy, k dispozici jsou také schodiště a přilehlá úniková schodiště 
s terasami.  
V jednotlivých podlažích jsou k dispozici ubytovací prostory, společenské místnosti, jídelny, 
kuchyňky, sanitační místnosti centrální koupelny s hydraulickými vanami a toalety.  
Budova disponuje vlastní kuchyní se společnou jídelnou, recepcí. 
Obě budovy jsou propojeny koridorem. Propojením těchto budov vzniklo tzv. R-centrum, kde 
se nachází malý společenský sál a kanceláře vedení domova.  
Ve všech místnostech jsou nainstalována protipožární čidla (EPS). 
Ke komplexu budov D1 a D2 patří také zrekonstruovaný společenský sál s kapacitou 150 
osob, zahrada s parkovou úpravou a Fit-parkem, s altány, s pergolami a s hřišti ke sportovním 
aktivitám (pétanque, kuželky, obří šachy). 
Součástí domova jsou rovněž garáže, hospodářská budova a skleník.  
Celý objekt je centrálně vytápěn, má zajištěnu dodávku teplé a studené vody, elektřiny. 
Úklidovou službou je zajištěn úklid pokojů a společných prostor. Praní prádla, žehlení, 
drobné opravy ložního a osobního prádla zajišťuje vlastní prádelna organizace.  
Kamerový systém v organizaci monitoruje pouze chodby a venkovní prostory (např. 
parkoviště). V žádném případě nezasahuje do soukromí klientů. Tento systém pracuje 
bez záznamu. Slouží pouze k zajištění bezpečnosti.  
Vlastníkem objektu je Statutární město Ostrava (zřizovatel). 
 
Klientům předmětné služby je k dispozici celkem 190 lůžek v tomto členění:  
o 1 - lůžkový pokoj: 116 
o 2 - lůžkový pokoj: 22 
o 3 - lůžkový pokoj: 10 
 
 
 
 
 
 
5 
DOSTUPNOST SLUŽBY 
 
Domov Slunečnice Ostrava, p. o. se nachází v městské části Poruba, v blízkosti areálu Vysoké 
školy Báňské – Technické univerzity Ostrava a Fakultní nemocnice Ostrava. Organizace je 
dostupná osobním automobilem i veřejnými dopravními prostředky. Areál disponuje 
dostatečným počtem parkovacích míst (cca 80) ve vzdálenosti max. 5-50 m od hlavního 
vchodu.  
Zhruba 200 m od domova se nacházejí zastávky autobusové (linky č. 43, 45, 48, 49, 58, 75) 
a tramvajové (linky č. 7, 8, 9, 17) MHD.  
Budovy jsou označeny logem organizace. Vchody a vjezdy do organizace jsou rovněž 
označeny názvem organizace. 
 
 
ČINNOSTI A ÚKONY NABÍZENÉ SLUŽBOU 
 
Základní činnosti 
Ubytování 
Služba nabízí klientům ubytování v jedno-, dvou- a třílůžkových bezbariérově upravených 
pokojích, které jsou vybaveny kvalitním funkčním nábytkem, včetně polohovatelných lůžek. 
Všechny pokoje mají balkon. Všechny ubytovací jednotky mají telefonní a kabelovou 
přípojku k centrální anténě. Obyvatelé pokojů, které nemají vlastní sociální zařízení, mohou 
užívat centrální koupelnu a toalety pro muže a ženy na jednotlivých patrech. Mimo 
standardního vybavení si mohou klienti pokoj dovybavit vlastními drobnými bytovými 
doplňky. V pokojích je dostatek úložného prostoru, každý pokoj má uzamykatelnou skříň. 
Organizace má rovněž k dispozici tzv. „šatny nesezónního oblečení“. 
Součástí každého pokoje je signalizační zařízení, které lze ovládat z lůžka a je vyvedeno jak 
na signalizační pult do pracovny personálu, tak na světelný hlásič umístěný nad dveře pokoje 
na chodbě. 
 
Strava 
Strava je připravována ve dvou vlastních kuchyních organizace. Klientům nabízíme stravu 
racionální, šetřící nebo diabetickou s možností mechanické úpravy (na mletou nebo 
mixovanou), případně další diety v rámci možností organizace na základě doporučení lékaře. 
Stravování je poskytováno dle zásad zdravé výživy, přiměřeně zdravotnímu stavu a probíhá 
na základě předem zveřejněného jídelního lístku. Poskytujeme tři hlavní jídla (snídaně, oběd, 
večeře) a dvě doplňková (svačinky), klientům s diabetem pak nabízíme možnost druhé večeře. 
V případě potřeby zajistíme stravování dle individuálního dietního režimu klienta. Klienti 
mají možnost výběru 3x týdně ze dvou hlavních jídel a ze dvou večeří. 
Jídlo se podává ve společné jídelně, na pokojích a v jídelnách na pobytových patrech.  
6 
Výše úhrad za ubytování a stravu se pravidelně aktualizují dle platných právních předpisů. 
Při stanovení konkrétní výše úhrady se zohledňuje typ pokoje a také druh odebírané stravy. 
Aktuální sazebník je k dispozici na webových stránkách www.dsporuba.com a také 
na nástěnkách v prostorách domova. 
 
Pomoc při zvládání běžných úkonů péče o vlastní osobu 
Pracovníci v sociálních službách pro přímou péči klienta podporují nebo jim pomáhají 
při zvládání běžných úkonů péče o vlastní osobu, a to vždy s ohledem na jejich individuální 
možnosti a schopnosti při oblékání, při vstávání z lůžka, uléhání a změně poloh, při přesunu 
na lůžko nebo invalidní vozík, při podávání stravy a při pohybu a orientaci ve vnitřních 
i vnějších prostorách organizace. 
 
Pomoc při osobní hygieně nebo poskytnutí podmínek pro osobní hygienu 
Pracovníci v sociálních službách pro přímou péči klienta podporují nebo jim pomáhají 
při provádění hygieny, a to vždy s ohledem na jejich individuální možnosti a schopnosti 
v oblasti osobní hygieny, péče o vlasy a nehty a použití WC. Osobám s potřebou komplexní 
péče zajišťují celkovou hygienu těla. 
 
Zprostředkování kontaktu se společenským prostředím 
Pracovníci organizace podporují a pomáhají klientům při používání běžně dostupných služeb 
a informačních zdrojů. Klienti mají možnost kontaktu s vrstevníky v rámci volnočasových 
aktivit a kulturních a jiných akcí pořádaných domovem. Personál se snaží klientům pomáhat a 
podporovat je při obnovení nebo upevnění kontaktu s rodinou a při dalších aktivitách 
podporujících jejich sociální začleňování.  
 
Sociálně terapeutické a aktivizační činnosti 
Činnosti zahrnují nabídku volnočasových aktivit, zájmových činností, kulturních 
a společenských akcí, bohoslužby v kapli, půjčování knih, výuku na počítačích včetně 
internetu a canisterapii. Lze využít možnosti procházek v zahradě s parkovou úpravou, 
posezení v altánech a posilování kondice ve Fit-parku. 
 
Pomoc při uplatňování práv, oprávněných zájmů a při obstarávání osobních záležitostí 
Koordinátorky sociální práce v případě potřeby zprostředkovávají kontakt s úřady, institucemi 
nebo jinými organizacemi, mohou klienta doprovázet nebo jej zastoupit při jednání, pomáhají 
nebo podporují klienta při vyplňování formulářů, pomáhají s písemnou korespondencí – 
základní sociální poradenství.  
 
 
 
 
 
 
 
 
7 
Zdravotní péče 
Zdravotní péče je klientům poskytována v souladu s § 36, písmenem b), zákona č. 108/2006 
Sb., o sociálních službách, v platném znění. 
Klienti mají možnost volby praktického lékaře. Zdravotní péči v domově poskytuje praktický 
lékař, včetně dalších odborných lékařských opatření. Lékař ordinuje ve všech pracovních 
dnech. 
V případě akutního zhoršení zdravotního stavu je klient hospitalizován ve zdravotnickém 
zařízení. 
 
Fakultativní služby 
Organizace nabízí klientům fakultativní služby. Aktuální ceník je k dispozici na nástěnkách 
v prostorách domova. Je také přílohou „Smlouvy o poskytování sociálních služeb“. Mezi 
fakultativní služby poskytované organizací patří např. kopírování, soukromé telefonní hovory, 
spravování internetové přípojky. Klienti mají v domově také možnost využít kadeřnické, 
holičské a pedikérské služby. Tyto služby jsou poskytovány dodavatelsky externími firmami.  
 
 
JEDNÁNÍ SE ZÁJEMCEM O SLUŽBU 
 
Cílem jednání je: 
o navázání dobrého vztahu, 
o zjištění, ale také i předání dostatku informací, které přispějí ke snadnější komunikaci, 
o zjištění potřeb zájemce, jeho očekávání, cíle a zájmů, 
o zhodnocení, zda zájemce naplňuje kritéria cílové skupiny, 
o zhodnocení případných rizik (ztráta přirozených sociálních vztahů, nesouhlas zájemce 
s některými podmínkami poskytování služby apod.), 
o ověření zdravotního stavu, 
o správné nastavení poskytované služby. 
 
Informace o sociální službě poskytované v domově jsou zájemci podávány prostřednictvím: 
o internetových stránek www.dsporuba.com,  
o osobně při návštěvě našeho domova, 
o telefonicky, e-mailem, 
o informačního letáku, 
o instruktážní fotodokumentace – obrazové knihy pro zájemce s omezenými 
kognitivními schopnostmi a zájemce se sluchovou vadou, 
o DVD nosiče, 
o Dnů otevřených dveří. 
 
8 
Pro samotné jednání je vhodné si předem sjednat schůzku, kterou je možno dohodnout 
telefonicky na tel. 599 508 183 nebo 720 039 270, 599 508 187 nebo 702 162 277. 
 
Úřední hodiny:  
Po 
8:00 – 12:00 13:30 – 15:30  
St 
8:00 – 12:00 13:30 – 16:30 
 
Fáze jednání se zájemci o službu 
I. 
Zájemce, případně opatrovník, osoby zastupující nebo blízké, kontaktují poskytovatele 
sociálních služeb telefonicky, písemně, elektronicky (e-mail) nebo osobně, aby získali 
základní informace o druhu poskytované služby, podmínkách pro poskytnutí služby, 
kapacitě služby „Domovy pro seniory“, případně další informace. 
II. 
Zjistí-li sociální pracovnice pověřená jednáním se zájemci o službu při prvním 
kontaktu se zájemcem, že se pravděpodobně jedná o osobu, která by mohla spadat do 
cílové skupiny služby „Domovy pro seniory“, zaznačí si ji do „Kontaktní knihy“, aby 
ji mohla následně kontaktovat a provést jednání se zájemcem.  
III. 
Sociální pracovnice pověřená jednáním se zájemci zájemce navštíví v místě jeho 
aktuálního pobytu za účelem zjištění, zda naplňuje kritéria cílové skupiny a zda je 
poskytovatel schopen zajistit službu dle jeho potřeb a očekávání. Zájemci jsou 
poskytnuty všechny potřebné informace.  
IV. Pokud sociální pracovnice pověřená jednáním se zájemci zjistí, že zájemce není 
osobou vhodnou pro poskytnutí služby nebo že poskytovatel není schopen zajistit 
průběh služby dle přání a představ zájemce, je zájemci zasláno „Oznámení 
o odmítnutí“. Pokud se jedná o osobu, pro kterou je služba určena, předá jí sociální 
pracovnice pověřená jednáním se zájemci „Žádosti o poskytnutí služby“. 
V. 
Zájemce nebo jiná jím pověřená osoba doručí vyplněnou Žádost, po jejímž doručení 
bude zájemce písemně informován o zařazení nebo nezařazení (dle Důvodů odmítnutí 
zájemců o službu) do „Evidence zájemců o službu“.  
VI. Komise pro výběr zájemců vybírá z „Evidence zájemců o službu“ nové klienty. 
VII. Zájemce, který je na základě zasedání Komise vybrán, se stává žadatelem. Následně je 
kontaktován sociální pracovnicí pověřenou jednáním se zájemci. Ta s žadatelem 
sjedná termín jednání, jehož účelem je stanovení osobního cíle, přesného rozsahu 
poskytovaných služeb s ohledem na individuální potřeby žadatele a předání všech 
potřebných informací. 
VIII. Jednání s žadatelem končí v momentě podpisu „Smlouvy o poskytování sociálních 
služeb“ a jeho nástupem do Domova Slunečnice Ostrava, p. o. 
 
 
 
 
9 
 
 
SMLOUVA O POSKYTOVÁNÍ SOCIÁLNÍ SLUŽBY 
 
Sociální služba „Domovy pro seniory“ je klientovi poskytována na základě uzavřené 
„Smlouvy o poskytování sociálních služeb“. Služba je poskytována v souladu se zákonem 
č. 108/2006 Sb., o sociálních službách v platném znění, včetně prováděcích vyhlášek, jejich 
novel, a obecně závaznými právními předpisy, v platném znění. 
Uzavření Smlouvy předchází jednání mezi žadatelem o sociální službu a poskytovatelem. 
Žadatel je informován o ujednáních ve Smlouvě. Je seznámen se všemi podmínkami 
a možnostmi poskytované služby, průběhem služby a důvody pro ukončení této služby.  
Poskytovatel sjednává s žadatelem rozsah a průběh poskytování sociální služby s ohledem na 
osobní cíl závislý na možnostech, schopnostech, potřebách a přáních žadatele.  
Statutárním zástupcem, který uzavírá a podepisuje Smlouvu, je ředitel Domova Slunečnice 
Ostrava, p. o. Na straně druhé ji stvrzuje klient služby. Smlouva je podepisována v den 
nástupu klienta do zařízení. Pokud je žadatel omezen ve svéprávnosti, podepisuje Smlouvu 
také opatrovník. Pokud má žadatel zastupující osobu na základě opatření dle § 38 – 55 
Občanského zákoníku a je tak uvedeno v rozhodnutí soudu, podepisuje Smlouvu také tato 
osoba. 
Smlouva je vždy v písemné podobě, a to ve dvou vyhotoveních. Jeden výtisk náleží klientovi 
a druhý si ponechá organizace. 
Pokud klient není schopen podpisu ze zdravotních důvodů, je Smlouva vyhotovena ve třech 
stejnopisech. Za klienta Smlouvu podepisuje pověřený pracovník odboru péče o občany 
Statutárního města Ostrava – Městský obvod Poruba. 
Přílohou Smlouvy je „Sjednání rozsahu a průběhu poskytování sociální služby Domovy pro 
seniory s ohledem na osobní cíle“, „Soupis činností, které organizace poskytuje“ (nárokové 
služby – služby péče a nenárokové služby – fakultativní činnosti a činnosti dodavatelské 
(veřejné)) a „Informace o zpracování osobních údajů“. 
Smlouva se uzavírá na dobu neurčitou, pokud se obě strany nedohodnou jinak. 
 
 
INDIVIDUÁLNÍ PLÁNOVÁNÍ SLUŽBY 
 
Smyslem individuálního plánování průběhu sociální služby je zajistit její poskytování 
v souladu s předem vyjednanými individuálními požadavky a osobním cílem klienta tak, aby 
služba přispívala k udržení, popřípadě rozvoji jeho dosavadních schopností.  
Individuální plánování probíhá v souladu s posláním, principy a cíli poskytované služby 
a deklarovanou nabídkou základních činností domova – služby „Domovy pro seniory“, 
popřípadě poskytovaných fakultativních služeb. Napomáhá nastavit sociální službu s klientem 
individuálně dle jeho schopností, možností a potřeb. 
10 
Proces individuálního plánování služby je zahájen již ve fázi jednání se zájemcem, kdy jsou 
zjišťovány potřeby a osobní cíle, které budou naplňovány v průběhu poskytované služby.  
Individuální plánování probíhá formou dialogu mezi klíčovým pracovníkem a klientem 
služby. Klíčový pracovník pomáhá klientovi při formulování potřeb a osobních cílů, priorit, 
podporuje klienta ve využití jeho vnitřních zdrojů. Projednává s klientem poskytování služby, 
ověřuje jeho spokojenost, potřebnost dojednané podpory, případně domlouvá jiná řešení.  
 
 
STÍŽNOSTI 
 
Stížnost na kvalitu nebo způsob poskytování sociální služby je oprávněn podat kdokoliv 
(klient, zaměstnanec, opatrovník, rodinný příslušník, jakýkoliv občan jednající v zájmu 
klienta). Každý projev nespokojenosti (stížnost, podnět či připomínku) bereme jako výzvu ke 
zlepšení našich služeb. 
Stížnost může být podána ústně, písemně (poštou, e-mailem) nebo telefonicky. Pro zachování 
anonymity mohou klienti či jiné osoby využít také schránky důvěry. 
Stížnosti jsou evidovány na sekretariátu ředitele. Stížnost musí být vyřízena do 30 dnů od 
jejího převzetí/doručení, pokud ředitel neurčí jinak. O výsledku prošetření stížnosti je klient 
písemně informován. Anonymní stížnost i s odpovědí je vyvěšena na nástěnce u recepcí obou 
budov. Do 15 dnů ode dne doručení odpovědi na podanou stížnost je možné se odvolat proti 
vyjádření a způsobu řešení stížnosti (k rukám ředitele).  
 
