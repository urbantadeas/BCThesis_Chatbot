 
1 
 
 
NÁZEV POSKYTOVATELE:  Domov pro seniory Holásecká, příspěvková organizace 
DRUH POSKYTOVANÉ SLUŽBY: Domov pro seniory 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: Domov pro seniory 
Holásecká, příspěvková organizace se sídlem Holásecká 33/864, 620 00 Brno 
 
 
1. POPIS REALIZACE POSKYTOVÁNÍ SOCIÁLNÍ SLUŽBY 
 
Posláním Domova pro seniory Holásecká je poskytnout podporu a pomoc seniorům, kteří již nejsou schopni 
sami žít ve své domácnosti ani za pomoci rodiny nebo za pomoci terénních sociálních služeb. Podpora a 
pomoc vychází z individuálních potřeb uživatelů, respektuje a zachovává důstojný život a podporuje uživatele 
v udržování kontaktů se svojí rodinou, přáteli a známými. 
 
Předmět činnosti: Domova pro seniory Holásecká, příspěvková organizace je, dle zákona č. 108/2006 Sb.,  
o sociálních službách a zřizovací listiny, poskytování sociálních služeb typu: 
Domov pro seniory, dle §49 zákona č. 108/2006 Sb. 
  
Okruh osob, pro které je sociální služba určen - cílová skupina 
Služba je určená seniorům, kteří již nejsou schopní žít ve své domácnosti z důvodu věku nebo chronického 
onemocnění, kdy míra jejich soběstačnosti poklesla na tolik, že jsou závislí na pomoci druhé osoby při 
každodenních úkonech v oblasti sebeobsluhy a sebepéče a tato pomoc již nelze zajistit pomocí rodiny, 
terénních sociálních a zdravotnických služeb. 
Věková struktura je rozdělena na  mladší senioři ( 65-80 let) a starší senioři (nad 80 let). 
 
 
Cílem poskytované sociální služby je: 
 
• prostřednictvím poskytované sociální služby podporovat uživatele uchovávat si co nejdéle svoje 
dovednosti, schopnosti a svoji soběstačnost, 
• podpora uživatele v zachování sociálních kontaktů s rodinou, přáteli, známými,   
• vytvoření bezpečného prostředí, které umožní důstojné prožití stáří, 
• poskytování sociální služby uživateli podle jeho individuálních potřeb a přání. 
 
Organizace neposkytuje služby osobám: 
• 
soběstačným seniorům, 
• 
seniorům, kteří jsou schopni za pomoci v místě dostupných terénních sociálních služeb zůstat ve 
svém domácím prostředí, 
• 
seniorům, kteří z důvodu nepříznivého zdravotního stavu potřebují stálou lékařskou péči, 
• 
seniorům, kteří vlivem alkoholu nebo omamných látek narušují kolektivní soužití, 
• 
seniorům s těžkým psychickým onemocněním a demencí, 
• 
seniorům s akutním infekčním onemocněním, 
• 
nepřizpůsobivým a konfliktním seniorům, kteří se nedokáží přizpůsobit kolektivnímu soužití. 
 
 
2 
 
Kvalita poskytovaných služeb 
Hodnocení kvality sociálních služeb se opírá o nastavení úrovně služby, která vychází z procedurálních a 
provozních standardů kvality sociálních služeb. Tyto standardy jsou průběžně aktualizovány týmem 
pracovníků DS a vychází z jedinečnosti zařízení a skladby uživatelů. 
Klíčovým kritériem pro hodnocení kvality poskytovaných služeb je spokojený uživatel služby a jeho rodinní 
příslušníci. Názor uživatele na poskytovanou službu a celkově život v DS je pro pracovníky zařízení na prvním 
místě, v Domově je nastavený systém sledování kvality. Sledování a vyhodnocování spokojenosti klientů 
v DSH probíhá 2x ročně za použití dotazníkového šetření. 
V roce 2012 získal domov certifikaci v systému - Značka kvality v sociálních službách a byl oceněn 5 
hvězdičkami. Chceme prostřednictvím tohoto systému certifikace demonstrovat kvalitu našeho zařízení 
směrem k uživatelům, jejich rodinným příslušníkům a široké veřejnosti. Značka kvality v sociálních službách 
hodnotí všechny důležité aspekty pobytu v zařízení, a to především z jednoho úhlu pohledu - z pohledu 
samotného seniora, resp. uživatele této sociální pobytové služby. 
V roce 2014 jsme jako první zařízení tohoto typu úspěšně získali akreditaci SAK dle nových akreditačních 
standardů pro zdravotní péči poskytovanou v pobytových zařízeních sociálních služeb. Akreditace 
probíhala v rámci pilotního testování nových standardů dne 9. června 2014.  
V zařízení je celoročně prověřovaná kvalita poskytovaných služeb plánovanými interními audity. 
 
PRŮBĚH POSKYTOVÁNÍ SOCIÁLNÍ SLUŽBY 
 
Vstup uživatele do služby 
 
1. Poskytovatel informuje o druhu, místě, poslání, cílech, zásadách poskytované sociální služby a 
okruhu osob, kterým je určena prostřednictvím: 
• webových stránek: www.hol.brnods.cz – možnost stažení elektronické verze žádosti o umístění do 
zařízení, včetně formuláře vyjádření lékaře o zdravotním stavu žadatele, 
• informačních letáků, 
• informace o činnosti organizace jsou zveřejněny i v informačních brožurkách vydaných magistrátem 
města Brna (Adresář sociálních služeb v Jihomoravském kraji), 
• ústní informace podávají sociální pracovnice jednotlivých obecních úřadů, zdravotnických zařízení, 
pracovníci domova. 
 
 
2. Jednání se zájemcem o službu: 
• Při kontaktu s poskytovatelem zájemce získává informace o službě. Tyto informace poskytují sociální 
pracovnice ústně, telefonicky, písemně nebo elektronickou poštou. Pro získání úplných informací se 
upřednostňuje osobní kontakt se zájemcem o službu nebo jeho zástupcem. Ostatní formy se používají 
pro podání stručné informace. Zájemci jsou poskytnuty informace v takovém rozsahu, aby získal 
úplné, pravdivé a srozumitelné údaje o oblastech týkajících se cílové skupiny, poslání a cílů  
organizace, rozsahu poskytovaných služeb, výše a způsobu úhrady za poskytované služby a podmínek, 
za nichž je možné poskytnutí služby odmítnout. Při osobním jednání projedná sociální pracovník se 
zájemcem o sociální službu také jeho požadavky, očekávání a osobní cíle, které by vzhledem k jeho 
možnostem a schopnostem bylo možné realizovat prostřednictvím sociální služby. 
 
3 
 
• V případě, že uzavření smlouvy s poskytovatelem není vyloučeno, je žadateli předána Žádost o 
poskytování pobytové sociálních služeb, nebo pokud si již žádost podal, je mu podrobně vysvětlen 
další postup. Žadatel, u kterého neexistují zákonné důvody bránící uzavření smlouvy, je zařazen do 
evidence žadatelů v informačním systému Cygnus. Žádost je evidována na sekretariátu DS Holásecká 
(přidělení jednacího čísla). Je-li žádost kompletní, je žadatel veden v pořadníku uchazečů a nejpozději 
do 30 dnů od přijetí žádosti sociální pracovnice písemně informuje žadatele o této skutečnosti. Je-li 
žádost nekompletní, je žadatel vyzván buď telefonicky nebo písemně k doplnění chybějících údajů, 
nebo příloh.  
• V případě, že se v DS uvolní místo, je uskutečněna výběrová komise za účelem výběru nejvhodnějších 
žadatelů o přijetí do zařízení. O rozhodnutí komise je pořízen zápis. Členy komise jsou ředitel, sociální 
pracovník a vedoucí zdravotního úseku. U vybraných žadatelů je následně provedeno sociální šetření, 
které provádí sociální pracovník, ve sporných případech i zdravotník v bytě žadatele, případně v 
zařízení, v němž se žadatel nachází. Cílem sociálního šetření je posoudit životní situaci žadatele. 
Zjištěné informace a průběh sociálního šetření je zaznamenán ve formuláři Záznam z jednání se 
zájemcem o službu a je doložen do spisu žadatele. Na základě zjištěných informací sociálním šetřením, 
se komise rozhoduje o výběru žadatele. 
• Vybraného žadatele sociální pracovník kontaktuje a ujistí se, zda jeho zájem stále trvá. V případě 
zájmu je žadateli zasláno poštou, či osobně předáno kladné stanovisko k přijetí a pozvánka k nástupu 
(její součástí je i doporučený seznam věcí při nástupu). Sociální pracovník také pozve žadatele a 
případně též jeho rodinné příslušníky k osobnímu jednání. Je mu předán koncept smlouvy, Domácí 
řád a dokument upravující způsob podávání a vyřizování stížností. Společně s rodinnými příslušníky 
je projednán obsah smlouvy a rozsah poskytovaných sociálních služeb, tak aby bylo mezi smluvními 
stranami dosaženo shody a uzavřena smlouva, na jejímž základě bude sociální služba poskytována.  
 
 
METODY PRÁCE S UŽIVATELEM 
 
Klientům je poskytována péče takovým způsobem a v takové míře, aby byly zabezpečeny jejich potřeby, a 
aby zároveň zůstal zachován důstojný život a pocit bezpečí klientů. Při poskytování služby se pracovníci řídí 
základními zásadami poskytování sociální služby (jsou zveřejněny v Domácím řádu): 
 
• při poskytování služby je dbáno na princip rovnosti,  
• při poskytování služby je dbáno na zachování důstojnosti uživatelů, 
• při poskytování služby se vychází z individuálně určených potřeb uživatelů,   
• při poskytování služby je respektováno právo uživatele svobodně vyjádřit vlastní názor, 
• při poskytování služby je uživatel aktivizován dle jeho schopností a možností, 
• při poskytování služby je podporováno soužití všech uživatelů, 
• při poskytování služby je dbáno na co nejdelší zachování soběstačnosti uživatelů, 
• při poskytování služby je dbáno na profesionální přístup zaměstnanců, 
• při poskytování služby je dbáno na individualitu uživatelů. 
 
 
Základní zásady a principy poskytování služeb: 
 
• Při poskytování sociální služby jsou využívány metody individuální práce s klienty a metody řízeného 
rozhovoru. Poskytování služby vychází z individuálně určených potřeb uživatele daných věkem, 
pohlavím, zdravotním stavem a psychickým stavem. Průběh služby je plánován společně s uživatelem 
jako rovnocenným partnerem s ohledem na osobní cíle uživatele a možnosti poskytovatele. Cílem 
individuálního plánování sociální služby je, aby měl uživatel zajištěnu individualizovanou péči, 
 
4 
 
zaměřenou na podporu osobnosti uživatele, zachování jeho soběstačnosti, vytváření podnětného 
prostředí, komunikaci s okolím a naplňování přání a potřeb uživatele. Každý klient má svého klíčového 
pracovníka.  
• Cílem poskytovaných služeb je aktivizace klientů, neboli zachování či zlepšení zdravotního stavu, 
pohybových, mentálních, duchovních a sociálních schopností a dovedností na co nejvyšší úrovni a po 
co nejdelší dobu. Pracovníci domova pro seniory se tedy snaží motivovat klienty k aktivitě a k 
plnohodnotnému využívání času, stráveného ve společnosti jiných lidí, ale zachovávají svobodnou vůli 
klienta a jeho plnou spoluúčast na rozhodování.  
 
 
ZPŮSOB ZAPOJENÍ UŽIVATELŮ DO ROZHODOVÁNÍ O VYUŽITÍ SLUŽBY A SPOLUÚČAST 
UŽIVATELE 
 
• Poskytování sociální služby je v plné míře založeno na svobodné vůli a dobrovolnosti uživatele. 
Veškeré služby jsou klientovi poskytovány po vzájemné dohodě takovým způsobem, aby pokud 
možno co nejvíce vyhovovaly jeho individuálním požadavkům. Klient si sám zvolí které služby, jakou 
formou a v jakém rozsahu mu budou ze strany zařízení poskytovány. Zvláštní pozornost je věnována 
přání uživatelů týkajících se způsobu trávení dne. Uživatel má možnost určovat si rytmus dne, dobu 
vstávání, přijímání návštěv, účast na různých aktivitách, odpočinek či dobu jídla. Má tedy možnost 
v co nejvyšší míře rozhodovat o svém každodenním životě, musí však brát v úvahu určitý režim 
zařízení. Pro všechny klienty je závazný Domácí řád, se kterým je každý předem seznámen již před 
podpisem smlouvy. 
• Klientovy požadavky jsou zohledněny jak při uzavírání smlouvy o poskytování sociální služby při 
nástupu klienta do zařízení, tak také v průběhu poskytovaných služeb, formou tzv. individuálního 
osobního plánu klienta. Individuální osobní plán je sestavován pracovníky zařízení společně s klientem 
a zahrnuje plánování osobních cílů a potřeb klienta, s přihlédnutím k možnostem, zdravotnímu stavu 
a věku uživatele. Klienti jsou také podporováni ve využívání běžných služeb v místě veřejně 
dostupných a ve vztazích s rodinou, přáteli a blízkými lidmi z jejich přirozeného prostředí.  
 
 
ZPŮSOB VYŘIZOVÁNÍ STÍŽNOSTÍ UŽIVATELŮ 
 
• Z obecně platných předpisů a Domácího řádu zařízení vyplývá právo klientů podávat stížnosti, klienti 
jsou o tomto právu informováni při uzavření Smlouvy o poskytování sociálních služeb. Uživateli je 
předán Vnitřní předpis o vyřizování stížností a také seznam, obsahující jména a telefonické kontakty 
na vedoucí zaměstnance. Stížnost může podat každý klient písemně nebo ústně, z podání musí být 
zřetelné, že jde o stížnost. Podanou stížnost příjme kterýkoliv zaměstnanec, spolu s klientem ji sepíše. 
Stížnost zaměstnanec neprodleně předá osobě oprávněné k vyřízení stížnosti, a to řediteli domova nebo 
jeho zástupci. Klient může stížnost předat přímo řediteli nebo jeho zástupci. Ten na vyžádání vydá 
písemný záznam o převzetí stížnosti. Klient má právo účastnit se vyřizování stížnosti a také si zvolit 
nezávislého zástupce nebo osobu blízkou, která ho bude při podávání a vyřizování zastupovat.  
 
Na každém oddělení je umístěna uzamykatelná schránka, kam může klient stížnost vložit. Schránky 
jsou pravidelně vybírány sociální pracovnicí společně s pracovníkem z oddělení, nebo s asistentkou  
ředitele. Imobilní klient může požádat zástupce klientů z oddělení, pracovníka z oddělení či domova, 
ke kterému má důvěru, o přinesení schránky nebo o předání stížnosti.  
• Ředitel nebo jeho pověřený zástupce určí pracovníka k prošetření stížnosti. Toto šetření musí být 
provedeno nejpozději do 15 (patnácti) dnů od podání stížnosti. Stížnosti jsou vyřizovány diskrétně, 
aby stěžovatel nebyl ohrožen. Ředitel na základě šetření stanoví, zda je stížnost oprávněná, částečně 
 
5 
 
oprávněná, či neoprávněná. V případě zjištění, že stížnost je oprávněná, učiní opatření k nápravě. Lhůta 
pro vyřízení stížnosti je do 28 (dvaceti osmi) pracovních dnů. Lhůta může být přiměřeně prodloužena 
(max. do 60 pracovních dnů od dne doručení) v případě, že je stížnost zvlášť komplikovaná a pro její 
vyřízení si organizace musí opatřit další podklady. O prodloužení lhůty pro vyřízení stížnosti a 
důvodech tohoto kroku musí být uživatel, který stížnost podal, neprodleně písemně vyrozuměn. Klient 
bude ředitelem vždy písemně vyrozuměn, o tom, jak byla stížnost vyřízena a u odůvodněných žádostí 
jaká byla přijata opatření. Výsledek anonymních šetření bude vyvěšen na nástěnkách oddělení. Pokud 
je stížnost podána na vedoucí osobu, která v zařízení stížnosti vyřizuje, stížnost se předává na 
Magistrát města Brna. 
 
UKONČENÍ POSKYTOVÁNÍ SLUŽBY 
 
Zákonné důvody k odmítnutí uzavření smlouvy o poskytování sociálních služeb jsou v případě, pokud: 
 
• poskytovatel neposkytuje sociální službu, o kterou osoba žádá, 
• poskytovatel nemá dostatečnou kapacitu k poskytnutí pobytové sociální služby, 
• zdravotní stav osoby, která žádá o poskytnutí pobytové sociální služby, vylučuje poskytnutí takové 
služby. 
 
Pokud je patrné, že s žadatelem nelze uzavřít smlouvu z výše uvedených důvodů, které jsou uvedeny v § 91 
odst. 3, řízení je ukončeno, žadateli je o tom podána písemná zpráva a zájemce je zapsán do zvláštní evidence. 
Zájemci je zároveň nabídnuto poskytnutí informací, které mohou přispět k řešení jeho nepříznivé sociální 
situace (včetně informací o nabídce sociálních služeb, které nejlépe odpovídají situaci zájemce). Poskytování 
služby je ukončeno také úmrtím klienta. 
 
Právo na ukončení poskytování služby mají uživatel služby i její poskytovatel.  
Důvody k ukončení poskytování služby ze strany uživatele jsou: 
 
• na vlastní žádost i ústní výpovědí a to i bez uvedení důvodů,  
• nevyhovující nabídka poskytovaných služeb, 
• nespokojenost s kvalitou poskytovaných služeb. 
 
Důvody k ukončení poskytované služby ze strany zařízení:  
 
• nesplněním podmínek pro poskytování služby, 
• při hrubém nebo opakovaném porušování provozního řádu (specifikace hrubého nebo opakovaného 
porušování řádu a pravidel jsou zveřejněna v zařízení), 
• při odvolání souhlasu s poskytováním osobních a citlivých údajů ze strany uživatele (viz Souhlas 
uživatele služeb k zpracování poskytnutých dat.), 
• zdravotní stav klienta, který by mohl vážně ohrozit zdraví ostatních klientů, 
• uživatel odmítá platit úhradu za službu podle sjednané smlouvy. 
 
 
2 . MATERIÁLNÍ A TECHNICKÉ ZABEZPEČENÍ REALIZACE SOCIÁLNÍ SLUŽBY 
 
• Objekt je situován do 4 nadzemních podlaží a 1 technického podlaží, dobře dostupný MHD. Byl 
postaven v roce 2009, je majetkem zřizovatele – statutární města Brna. Budovy a pozemky byly 
svěřeny organizaci do správy a užívání. Plocha parcely je 6796 m² z toho zastavěná plocha je 2031m². 
Celková obytná plocha domova pro seniory je 1699 m². V 1PP je umístěna ambulance lékaře, 
 
6 
 
elektroléčba, vodoléčba, ergoterapie, prádelna, klubovna, tělocvična, šatny pro zaměstnance, sociální 
zařízení, kotelna a další technické místnosti. V 1NP je 12 jednolůžkových a 3 dvoulůžkové pokoje, 
pobytová místnost sester, společná koupelna, kuchyňský kout k příležitostnému vaření. V 2NP je 20 
jednolůžkových a 4 dvoulůžkové pokoje, pobytová místnost sester, ergoterapie, společná koulena, 
společenská místnost, kuchyňský kout k příležitostnému vaření. Ve 3NP je 20 jednolůžkových a 4 
dvoulůžkové pokoje, pobytová místnost sester, ergoterapie, společná koulena, společenská místnost, 
kuchyňský kout k příležitostnému vaření. Ve 4NP je 20 jednolůžkových a 4 dvoulůžkové pokoje, 
pobytová místnost sester, ergoterapie, společná koulena, společenská místnost, kuchyňský kout 
k příležitostnému vaření. Celkem je tedy v objektu 87 pokojů z toho 15 dvoulůžkových a 72 
jednolůžkových. Všechny pokoje jsou vybaveny vlastním sociálním zařízením. 
• Obytná jednotka zahrnuje jednu obytnou místnost, předsíň, koupelnu se sprchovým koutem, WC a 
balkon. Stěny místnosti jsou malovány běžnými prostředky, stěny koupelen jsou částečně obloženy 
keramickými obklady. 
• Podlahy jsou pokryty omyvatelnou krytinou (PVC), podlaha koupelny je vydlážděna. Podlahové 
krytiny jsou snadno omyvatelné a dezinfikovatelné. Totéž platí o spojovacích chodbách a schodištích. 
Obytné jednotky jsou vybaveny ústavním účelovým nábytkem, obyvatelé mají možnost je dovybavit 
po dohodě vlastními doplňky. Nábytek je omyvatelný, sedací nábytek je čalouněný s pratelným 
potahem, lůžko polohovatelné. 
• V hale je k dispozici kantýna pro drobné nákupy. Objekt je bezbariérový. 
• V první polovině roku 2015 byl postupně zbudován parčík vedle budovy Domova pro seniory. 
Hlavním cílem bylo naplnit potřeby našich uživatelů, aby měli možnost projít se v přírodě, posedět 
na lavičce pod pergolou v pěkném prostředí zeleně, a v horkém létě si odpočinout ve stínu stromů. 
Parčík slouží nejen k pobytu našich uživatelů, ale také je využíván k příležitostem návštěv rodinných 
příslušníků a společným akcím pořádaným Domovem pro seniory. Věříme, že parčík bude našimi 
uživateli hojně využíván.  
 
ZPŮSOB ZAJIŠTĚNÍ ZDRAVOTNÍ PÉČE 
Zdravotní péči poskytujeme v souladu se zdravotními a sociálními potřebami klientů.  
• Ošetřovatelskou péči poskytují v DSH pouze registrované všeobecné sestry v třísměnném provozu 
• Všeobecné sestry pracují metodou ošetřovatelského procesu  
• Lékařská péče v DSH je zajišťována praktickými lékaři a odbornými lékaři, který do zařízení dochází  
• V případě akutního zhoršení zdravotního stavu je do zařízení přivolána lékařská první pomoc.  
• DSH patří do spádové oblasti -  Fakultní nemocnice u sv. Anny v Brně. 
 
 
 
 
 
