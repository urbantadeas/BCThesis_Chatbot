Domov pro seniory sv. Pavla, Kozlerova 791/II. Rokycany 
Základní informace: 
Oblastní charita Rokycany
Domov pro seniory sv. Pavla 
Kozlerova 791/II
337 01 Rokycany
IČ 483 80 199
Bankovní spojení:  
Česká spořitelna a.s.
842500319/0800
www.charitarokycany.cz    
e-mail: ochrokycany@seznam.cz
Posláním Domova pro seniory sv. Pavla v Rokycanech je poskytování sociálních
a ošetřovatelských služeb, podporování soběstačnosti seniorů a umožnění prožití
plnohodnotného, aktivního a důstojného života ve stáří těm seniorům, kteří
vzhledem ke svému věku, zdravotnímu stavu a sociální situaci jsou závislí na
pomoci jiné osoby a nemohou žít ve svém přirozeném prostředí. Služba je
plánovaná individuálně, což umožňuje seniorům rozhodovat o dalším způsobu
života. Je poskytována taková míra podpory, která v maximální možné míře
zachovává a rozvíjí jeho schopnosti a snižuje závislost na poskytované službě. 
Služba rozvíjí sociální kontakty – podporuje přirozenou vazbu na rodinu, přátele
a  místní  komunitu,  aby  se  uživatelé  dostali  k  čerpání  běžných  zdrojů
společnosti. Rodina uživatele je pro pracovníky důležitým zdrojem informací
pro zkvalitnění péče. Péče v Domově pro seniory sv. Pavla  je poskytována
kvalifikovaným personálem, je kvalitní a bezpečná.
Cílem poskytované služby je spokojený uživatel, který úspěšně rozvíjí svůj
osobní cíl, a tím prožívá plnohodnotný život ve stáří. 
Domov pro seniory sv. Pavla  poskytuje pobytové  služby seniorům od 65 let,
kteří pro  změny zdravotně-sociální situace potřebují péči sociálního zařízení,
která nemůže být zajištěna v jejich vlastním prostředí a to bez ohledu na jejich
náboženské vyznání a rasu.
Domov  pro  seniory  sv.  Pavla   poskytuje  služby   výjimečně  občanům
v předseniorském věku od 40 let,  kteří pro  změny zdravotně-sociální situace
potřebují péči sociálního zařízení, která nemůže být zajištěna v jejich vlastním
prostředí a to bez ohledu na jejich náboženské vyznání a rasu.
Organizace poskytuje pobytové služby v budově Oblastní charity Rokycany,
Kozlerova 791/II, Rokycany. Tyto služby jsou poskytovány nepřetržitě 24 hodin.
Uživatelé  žijí  v jednolůžkovém  (  1 pokoj  ),   dvoulůžkových  pokojích (  4
pokoje ) a v jednom trojlůžkovém pokoji, které si mohou zařídit dle svého vkusu
a dle svých představ. 
Pracovníci přímé sociální péče 24 hodin denně pomáhají seniorům  s osobní
hygienou, sebeobsluhou, s nácvikem chůze, s obsluhou při jídle apod. Zdravotní
sestra  provádí zdravotní výkony dle indikace ošetřujících lékařů. Lékařská péče
je zajištěna  externím praktickým lékařem.
Sociální začleňování je zajištěno pravidelným kontaktem s veřejným životem.
To vše se děje prostřednictvím výletů, setkání s žáky okolních mateřských
a základních  škol,  návštěv  zajímavých  osobností  v  zařízení  a  pořádáním
kulturních akcí. 
Uživatelé  jsou chráněni před předsudky a negativním hodnocením závazkem
zaměstnanců  k  mlčenlivosti,  zaměstnaneckými  supervizemi,  vzděláváním
zaměstnanců, poskytováním informací o chodu zařízení veřejnosti, kontaktem
s rodinami  klientů  a  pořádáním  zmíněných  kulturních  akcí  přístupných
veřejnosti. 
Pracovní postupy  zaručující  řádný průběh poskytování sociální služby 
Poskytovatel je povinen a zavazuje se poskytovat uživateli tyto služby péče,
jakožto základní činnosti ve smyslu zákona 108/2006 Sb.:
a)
pomoc při zvládání běžných úkonů péče o vlastní osobu
b)
pomoc při osobní hygieně nebo poskytnutí podmínek pro osobní hygienu
c)      zprostředkování kontaktu se společenským prostředím
d)     sociálně terapeutické činnosti
e)      aktivizační činnosti
f)       pomoc  při  uplatňování  práv,  oprávněných  zájmů  a  při  obstarávání
osobních záležitostí, a to v souladu s § 15 vyhlášky č. 505/2006 Sb. Podle
individuálních potřeb uživatele, jež jsou mapovány v jeho individuálním
plánu.
Poskytovatel se zavazuje poskytovat  uživateli v souladu s § 49 zákona č.
108/2006 Sb. o sociálních službách v Domově pro seniory tyto služby, jakožto
základní činnosti ve smyslu výše uvedeného zákona a prováděcí vyhlášky č.
505/2006 Sb.:
a)      poskytnutí ubytování
b)      poskytnutí stravy
c)      pomoc při zvládání běžných úkonů péče o vlastní osobu
d)     pomoc při osobní hygieně nebo poskytnutí podmínek pro osobní hygienu
e)     zprostředkování kontaktu se společenským prostředím
f)     sociálně terapeutické činnosti
g)     aktivizační činnosti
h)     pomoc  při  uplatňování  práv,  oprávněných  zájmů  a  při  obstarávání
osobních záležitostí.
INDIVIDUÁLNÍ PLÁNOVÁNÍ 
1. Poskytovatel vytváří a uplatňuje systém získávání a předávání potřebných
informací  mezi  zaměstnanci  o  průběhu  poskytování  sociální  služby
jednotlivým osobám. 
2. Domov pro seniory sv. Pavla vychází  při poskytování služeb z osobních
cílů  a  potřeb  uživatelů,  jež  jsou  postaveny  především  na  jejich
schopnostech, proto je průběh služby přiměřeně plánován. Snahou je
spokojenost  uživatelů  a  max.  uspokojení  jejich  potřeb.  Z  důvodu
respektování osobních přání a odlišností každého uživatele, je sestavován
jeho vlastní  individuální plán. Individuální  plán obsahuje osobní  cíle
uživatele,  které má  služba  naplňovat,  jsou zde jeho přání, zvyklosti,
potřeby,  aby  se  nemusely  měnit  věci,  na  které  byl  uživatel  zvyklý
a poskytování služby mu tak vyhovovalo. 
3. Plánování průběhu služeb napomáhá uživatelům mít přehled o službách,
které jim poskytujeme a vede k zefektivnění a zkvalitnění naší práce.
Díky individuálnímu plánu nalézáme vhodná řešení při řešení nepříznivé
situace uživatele, můžeme předcházet rizikovým situacím. Naplňování
cílů a potřeb uživatelů nám pomáhá kontrolovat kvalitu služeb. 
4. V celém  plánování  je nejdůležitější  osobní  cíl  uživatele. K dosažení
osobního cíle musíme vědět: 
o
jakého cíle máme dosáhnout 
o
jaké zdroje využijeme 
o
v jakém časovém termínu cíle dosáhnout
5. V  průběhu  poskytování  služby  naplňování  osobních  cílů  postupně
a pravidelně přehodnocujeme. Při dosažení naplnění cíle, je třeba stanovit
společně s uživatelem cíle nové. Uživatel může své cíle během služby
měnit, upravovat. 
6. Informace potřebné ke stanovení osobních cílů našich uživatelů získává
sociální  pracovník.  Ten  předává  po  určité  době  získané  informace
klíčovým  pracovníkům.  Klíčoví  pracovníci  odpovídají  za  plánování,
průběh  služby,  za  vytváření  individuálního  plánu  uživatele,  za  jeho
hodnocení a aktualizaci. 
7. Individuální plány jsou k dispozici  ve složkách uživatelů, které jsou
uloženy v kanceláři pracovníků Domova pro seniory sv. Pavla. 
8. Poskytovatel vytváří a uplatňuje systém získávání a předávání potřebných
informací  mezi  zaměstnanci  o  průběhu  poskytování  sociální  služby
jednotlivým osobám. 
NÁVAZNOST NA POSKYTOVANÉ SLUŽBY
1. Domov pro seniory sv. Pavla  podporuje uživatele ve využívání veřejných
služeb, které jsou v daném místě dostupné. Pomáhá využívat služeb dle
přání  a potřeb uživatelů a tím se  snaží  zvyšovat  jejich samostatnost
a nezávislost. U uživatelů, kteří jsou více závislí na péči o jejich osobu, je
podpora a pomoc při využívání veřejných služeb zvýšena. 
2. Domov pro seniory sv. Pavla  nenahrazuje instituce, které poskytují běžné
služby veřejnosti, s těmito institucemi spolupracuje a vytváří příležitosti
pro využívání uživateli. 
3. Uživatelé mají možnost využívat veřejné služby individuálně dle své
volby. Domov pro seniory sv. Pavla  poskytuje uživatelům dle možností
doprovod, pokud ho potřebují k využití návazných služeb. 
4. Domov pro seniory má vytvořen seznam institucí a odborníků, se kterými
spolupracuje.  Za  tvorbu  a  aktualizaci  tohoto  seznamu  je  odpovědný
sociální  pracovník.  Pokud  uživatel  potřebuje  zajistit  návaznou  nebo
doplňkovou službu obrací se na pracovníka sociálního poradenství, svého
klíčového pracovníka či další osoby. Ostatní zaměstnanci vědí na koho se
v případě zajištění služby uživateli obrátit. 
5. O  nabídce  veřejných  služeb  dostupných  v  okolí  informuje  uživatele
pracovník  sociálního  poradenství.  Uživatelé  mohou  využít  služeb
praktického  lékaře,  který  dochází  do  zařízení,  dle  vlastního  uvážení
mohou navštěvovat i jiná zdravotnická zařízení. 
6. Domov  pro seniory  sv.  Pavla   pomáhá  uživatelům kontaktovat  další
služby  podle   přání  a  potřeb  uživatelů,  které  směřují  k  jejich
samostatnosti: 
o
obchody 
o
poštovní úřady 
o
banky 
o
úřady 
o
výstavy 
o
knihovny 
o
kadeřník 
o
pedikúra
7. Poskytovatel  spolupracuje  s  právnickými  a  fyzickými  osobami,  které
osoba označí, v zájmu dosahování jejích osobních cílů. 
8. Podporujeme  uživatele  ve  využívání  přirozených  sítí  jako  je  rodina,
přátelé, známí. Spolupracujeme s těmi, které uživatel označí za ty, s nimiž
v jeho zájmu má být spolupracováno. Pracovník sociálního poradenství,
zdravotně  ošetřovatelský  personál,  klíčoví  pracovníci  pomáhají  při
kontaktování rodiny (dopis, telefon, e - mail). 
9. Zaměstnanci Domova pro seniory sv. Pavla aktivně podporují vztahy
uživatele  s  jeho blízkými,  přáteli  a známými  lidmi.Vstřícně  jednáme
s osobami, které uživatel označil jako jemu blízké, spolupracujeme s nimi
při  naplňování  osobních  cílů  uživatele,  poskytujeme  jim  dostatek
informací, jsou přizývány k účasti na jednání týkajících se služeb a jejich
změn. 
10. Vytváříme  příležitosti  pro  setkávání  uživatele  s  rodinou,  přáteli  či
známými. Uživatelé mohou přijímat návštěvy na pokojích či v jiných
prostorech k tomu vhodných. Návštěvní hodiny jsou  možné kdykoliv, ve
večerních a nočních hodinách po dohodě s klientem. 
11. Respektujeme rozhodnutí uživatele, pokud se nechce s někým z rodiny
setkávat, koho si nepřeje vidět apod. 
12. Poskytujeme podporu uživateli při řešení obtížných situací a konfliktů
s rodinou  a  s  blízkými  osobami,  při  konfliktech  zachovává  zařízení
neutralitu. V případech kdy mají zaměstnanci důvod se domnívat, že jsou
ze strany rodiny nebo blízkých osob hrubě porušována práva uživatele,
hájí práva uživatele a v případě potřeby se obrátí na příslušné kompetentní
a nezávislé orgány a služby.
PERSONÁLNÍ A ORGANIZAČNÍ ZAJIŠTĚNÍ SOCIÁLNÍ SLUŽBY
1. Hlavním cílem personální politiky Domova pro seniory sv. Pavla  je
zajištění  kvalifikovaného  personálu  odpovídajícího  požadavkům
a potřebám  uživatelů  služeb  a  vytvoření  co  nejlepších  pracovních
podmínek pro každého zaměstnance, které motivují k co nejkvalitnějším
pracovním výkonům. 
2. Kapacita  zařízení  je  12  lůžek,  tomu  odpovídá  struktura  i  početnost
personálu,  který  zajišťuje  jak  samotné  služby,  tak  technické  a
administrativní zázemí. Domov pro seniory sv. Pavla má rozpracovány
pracovní  profily,  kvalifikační  požadavky  a  osobnostní  a  morální
předpoklady zaměstnanců. 
3. Struktura,  počet  pracovníků  i  jejich  vzdělání  a  dovednosti  v  našem
Domově  odpovídají  potřebám  našich  uživatelů  a  plně  umožňují
naplňování standardů kvality námi poskytovaných služeb. 
4. Personál musí pokrývat různé specifické potřeby jednotlivých uživatelů,
proto dbáme na to, aby byli přijímáni pouze zaměstnanci s odpovídajícím
odborným  vzděláním  a  dovednostmi.  Způsob  přijímání  zaměstnanců
a jejich odměňování odpovídá platným právním předpisům. 
VÝBĚR A ZAŠKOLOVÁNÍ NOVÝCH ZAMĚSTNANCŮ
1. Zvláštní pozornost je věnována právě zaškolování nových pracovníků.
Proto, aby byly přístupy a postupy v poskytování služeb kvalitně, odborně
a v souladu s principy Domova praktikovány naším personálem, provádí
Domov pro seniory sv. Pavla zácvik nových pracovníků. Za tento zácvik
odpovídá zkušený pracovník. Již při sjednávání pracovního poměru je
zaměstnanec seznámen s popisem své funkce. Každý zaměstnanec je na
začátku své práce na novém pracovišti seznamován s příslušnými obecně
platnými právními předpisy, s organizačními pravidly atd. (vnitřní právní
předpisy, provozní řády, standardy kvality, metodické pokyny), s etickým
kodexem  zaměstnanců  Domova  pro  seniory  sv.  Pavla,  je  proškolen
z předpisů BOZP. 
2. Pokud  využíváme  pracovníky,  kteří  nejsou  se  zařízením
v pracovněprávním  vztahu,  máme  definována  pravidla  pro  uzavírání
dohod  o  provedení  práce  a  zajištění  pracovních  podmínek,  zejména
pojištění, stanovení zodpovědnosti, závazku mlčenlivosti atd. Tzn. i oni
pracují na základě jasné dohody, ze které vyplývá jejich pracovní náplň,
povinnosti, odpovědnosti, zaškolení atd.. 
3. Všichni zaměstnanci jsou vázáni mlčenlivostí a jsou poučeni o ochraně
osobních údajů.
Popis personálního zajištění 
Organizační schéma
Ředitel
Koordinace a zabezpečení všech projektů  po stránce odborné, provozní 
a ekonomické, včetně kontrolní činnosti
Vedoucí projektu
Pracovní činnosti:
•
Zabezpečuje a zodpovídá za provoz  zařízení, za kvalitu poskytované
služby.
•
Vede příslušnou dokumentaci.
•
Informuje   všechny  členy   pracovního  kolektivu  o  přidělených
pracovních úkolech, o   podmínkách jejich plnění a o jejich vazbách na
uživatele zařízení 
•
Rozpracovává plán postupu plnění uložených pracovních úkolů jejich
rozčleněním do souboru vzájemně provázaných dílčích úkolů.
•
Přiděluje  dílčí  úkoly  jednotlivým  členům  pracovního  kolektivu
a stanovuje cíle, které musí být jejich plněním zabezpečeny. 
•
Určuje metody  a pracovní postupy plnění přidělených pracovních
úkolů,  stanovuje   formu  vzájemné  spolupráce  členů  pracovního
kolektivu a zabezpečuje logické i časové návaznosti plnění vzájemně
provázaných dílčích úkolů.
•
Dohlíží na to, aby jednotliví pracovníci měli pro plnění jim uložených
dílčích úkolů všechny potřebné vstupy a informace a aby pro jejich
plnění disponovali k tomu nezbytnými profesními kompetencemi.
•
Specifikuje změny v metodách i postupech plnění pracovních úkolů 
•
Kontroluje výkon pracovních činností jednotlivých členů pracovního
kolektivu.
•
Rozhoduje o provádění korekčních zásahů, zaměřených na eliminaci
kontrolou zjištěných  neshod;  zdůraznění  aplikace  postupů  systému
managementu kvality při jejich odstraňování.
•
Stanovuje  standardy pracovního výkonu,norem pracovního chování a
standardy kvality sociální péče.
•
Hodnotí  plnění  standardů  pracovního  výkonu  i  dodržování
stanovených norem pracovního chování jednotlivými členy pracovního
kolektivu včetně dohledu nad dodržováním zásad BOZP a požární
ochrany.
•
Zpracovává podklady pro odměňování jednotlivých pracovníků.
•
Motivuje členy pracovního kolektivu k vysokým pracovním výkonům
i ke zvyšování jejich profesní kvalifikace.
•
Vytváří  podmínky  pro  zaškolení  nových  pracovníků  i  pro  jejich
bezkonfliktní začlenění do pracovního kolektivu. 
•
Řeší interpersonální konflikty uvnitř pracovního kolektivu.
•
Prezentuje výsledky jím vedeného pracovního kolektivu.
•
Vyjednává podmínky pro účinné plnění nových úkolů a obhajuje zájmy
jím vedeného kolektivu.
•
Sbírá podněty a nápady na vylepšování stávajících pracovních postupů
a předkládá náměty na inovace.
•
Navrhuje  personální  změny ve skladbě pracovního kolektivu.
•
Zprostředkovává  spolupráci  s  ostatními  pracovními  kolektivy
v organizaci.
•
Dohlíží   nad  dodržováním  zásad  etiky  (obsahu  etického  kodexu
organizace) ve všech činnostech jím vedeného pracovního kolektivu. 
Sociální pracovník
Pracovní činnosti:
•
Řeší sociálně právní a sociálně zdravotní problémy uživatelů. 
•
Vytváří podmínky pro zapojení uživatelů do společenského procesu. 
•
Jedná se správními orgány a jinými organizacemi, případné zastupuje
klienta. 
•
Zajišťuje analytické a metodické činnosti. 
•
Zajišťuje sociálně právní poradenství.
•
Vyhledává, organizuje a provádí volnočasové aktivity zaměřené zejména
na rozvíjení osobnosti, zájmů, znalostí a tvořivých schopností uživatelů
formou výtvarné, hudební, dramatické nebo tělesné výchovy. 
•
Vytváří vztah klientů k živým tvorům včetně péče o ně. 
•
Zabezpečuje zájmové a kulturní činnosti uživatelů.
•
Spolupracuje na tvorbě individuálního plánu.
•
Vede příslušnou dokumentaci.
Zdravotní sestra
Pracovní činnosti:
•
Vyhodnocuje potřeby a úrovně soběstačnosti uživatelů, projevů jejich
onemocnění,  rizikových  faktorů,  a  to  i  za  použití  měřicích  technik
používaných v ošetřovatelské praxi.
•
Sleduje  a orientačně hodnotí fyziologické funkce uživatelů, pozoruje,
hodnotí a zaznamenává zdravotní stav uživatele.
•
Odsává sekret z horních cest dýchacích a zajišťuje jejich průchodnost.
•
Hodnotí a ošetřuje poruchy celistvosti kůže a chronických ran a ošetřuje
stomii, centrální a periferní žilní vstupy.
•
Provádí  rehabilitační  ošetřování  ve  spolupráci  s  fyzioterapeutem
a ergoterapeutem.
•
Orientačně  hodnotí  sociální  situace  uživatele,  identifikuje  potřebnost
spolupráce  sociálního  nebo  zdravotně-sociálního  pracovníka
a zprostředkovává pomoc v otázkách sociálních a sociálně-právních.
•
Provádí psychickou podporu umírajících a jejich blízkých a po stanovení
smrti lékařem zajišťuje péči o tělo zemřelého a činnosti spojené s úmrtím
uživatele.
•
Zajišťuje  přejímání,  kontrolu,  uložení  léčivých  přípravků,  včetně
návykových látek a manipulaci s nimi a dále zajišťuje jejich dostatečné
zásoby.
•
Zajišťuje  přejímání,  kontrolu  a  uložení  zdravotnických  prostředků
a prádla,  manipulaci  s  nimi,  jejich  dezinfekci  a  sterilizaci  a  jejich
dostatečnou zásobu.
•
Podílí  se  bez  odborného  dohledu  na  základě  indikace  lékaře,  na
poskytování preventivní, diagnostické, léčebné, rehabilitační, neodkladné
a dispenzární péči.
•
Vede  příslušnou   dokumentaci.
Pečovatelka
Pracovní činnosti:
•
Vede  příslušnou   dokumentaci.
•
Zajišťuje pomoc při zvládání běžných úkonů péče o osobu uživatele
(podávání jídla a pití, oblékání a svlékání včetně speciálních pomůcek,
pomoc  při  prostorové  orientaci,  samostatném  pohybu  ve  vnitřním
prostoru, pomoc při přesunu na lůžko nebo vozík).
•
Zajišťuje pomoc při osobní hygieně nebo poskytnutí podmínek pro osobní
hygienu (pomoc při úkonech osobní hygieny, pomoc při základní péči
o vlasy a nehty, pomoc při použití WC).
•
Zajišťuje poskytování  stravy nebo pomoc při zajištění stravy (zajištění
stravy odpovídající věku, zásadám racionální výživy a potřebám dietního
stravování, pomoc při přípravě jídla a pití, příprava a podání jídla a pití).
•
Zprostředkovává kontakt se společenským prostředím. 
•
Zajišťuje nácvik jednoduchých denních činností uživatele.
•
Podporuje  soběstačnost klienta.
•
Zprostředkovává  kontakt  uživatele se společenským prostředím.
•
Vytváří základní sociální a společenské kontakty uživatele. 
•
Posiluje  životní aktivizace uživatele.
•
Uspokojuje psychosociální potřeby uživatele. 
•
Pomáhá  při manipulaci s přístroji, pomůckami.
