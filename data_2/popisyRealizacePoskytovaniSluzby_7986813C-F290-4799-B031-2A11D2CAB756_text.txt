 
 
Dům seniorů Mladá Boleslav, poskytovatel sociálních služeb 
         Olbrachtova 1390/11,293 01 Mladá Boleslav , IČO : 00874647 
 
Telefon: 326 718 628 
Fax:       326 718 630 
e-mail: zmatlikova@ddmb.cz 
 
 
 
 
Popis realizace poskytovaní sociálních služeb 
 
Organizace poskytuje sociální služby osobám , které v důsledku složitého zdravotního 
stavu(diabetes,ICHS,CMP), omezené soběstačnosti , stařecké demenci a  věku , potřebují 
pomoc , kterou jim již nemůže poskytnout rodina  , blízcí ani instituce. 
V zařízení jsou  poskytovány sociální , zdravotní  a rehabilitační služby kvalifikovaným 
personálem ve třísměnném provozu. Ubytování je zajištěno v jednolůžkových , 
dvoulůžkových a třílůžkových pokojích , také je zajištěna celodenní strava ,praní prádla , 
úklid a drobné nákupy. 
Dále mohou klienti podle své volby využít nabídku poskytovaných služeb například : 
společenské , zájmové a aktivizační programy , pomoc při vyřizování korespondence nebo 
některých úředních úkonech a služeb zajišťovaných v zařízení cizími subjekty. 
 
 
 
Posláním Domu seniorů v Mladé Boleslavi je zajištění klidného a důstojného života klientů. 
Směřuje k naplnění jejich osobních cílů , kterými jsou hlavě snaha o zlepšení nepříznivé 
sociální situace , lepší komunikace s přirozeným společenským prostředím , účinnější ochrana 
práv a oprávněných zájmů klienta a pomoc při zvládání některých důsledků jejich 
nepříznivého zdravotního stavu.    
  
 
Principy 
 
- 
dodržování práv a respektování volby uživatele 
- 
odbornost 
- 
profesionalita 
- 
týmová práce 
- 
rovnoprávnost 
- 
ochrana soukromí 
- 
bezbariérové prostředí 
 
 
 
 
 
 
 
Cíle služby 
 
- 
podpora soběstačnosti klienta 
- 
bezpodmínečné zajištění lidské důstojnosti všech klientů 
- 
zkvalitnění života a využití pozitivní podpory služeb 
- 
aktivizace a zlepšení kontaktů s rodinami klientů 
- 
zabránění  zneschopnění a pasivního přijímaní služeb ze strany klientů 
- 
udržování a zachování individuálních zvyklostí klienta , které nenarušují soužití 
v Domě seniorů a Domácí řád 
 
 
 
 
Popis materiálního zabezpečení služby 
 
 
Dům seniorů v Mladé Boleslavi vlastní tři služební vozy. Je to Škoda Fábia combi -  
zakoupená v r .2002 , Citróen Berlingo - zakoupený v r. 2003  a  Škoda Felícia  combi – 
zakoupená v r.1995 . Všechny slouží k zajištění plynulého provoz a služeb v organizaci . 
 
Pro zkvalitnění služeb  klientů je domov vybaven rehabilitačním centrem , kde jsou dva 
rotopedy ,  šlapadlo , posilovací stroj , masážní lehátko a ultrazvuk.Tento přístroj pracuje na 
principu mechanického vlnění , které zlepšuje lokální cirkulaci , tlumé bolest a má schopnost 
regenerace tkáně. Dále je k dispozici  vana s vířivými proudy , biolampa a laser , který má 
stejně jako biolampa  biostimulační , protizánětlivý a analgetický efekt. 
 
Pro volnočasové  aktivity je klientům k dispozici osobní počítač s připojením na internet , 
kulečníkový stůl a společenské hry( šachy a člověče nezlob se). Zahradní  altán je vybaven 
venkovním krbem  pro opékaní , kuželkami a volejbalovým košem.  
 
   
