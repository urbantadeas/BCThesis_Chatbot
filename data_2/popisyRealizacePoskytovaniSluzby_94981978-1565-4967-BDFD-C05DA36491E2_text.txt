1 
 
Popis realizace poskytování sociální služby 
k registraci sociální služby v souladu s § 79 zákona č. 108/2006 Sb., o sociálních 
službách, ve znění pozdějších předpisů 
 
 
Příspěvková organizace Domov pro seniory a pečovatelská služba Mohelnice je zřízena 
Městem Mohelnice a poskytuje dvě sociální služby, Domov pro seniory a Pečovatelskou 
službu. 
 
V souladu s § 49 zákona č. 108/2006 Sb., o sociálních službách, ve znění pozdějších předpisů 
poskytuje organizace v Domově pro seniory pobytové sociální služby osobám, které mají 
sníženou soběstačnost zejména z důvodu věku, jejichž situace vyžaduje pravidelnou pomoc jiné 
fyzické osoby. 
 
1. Veřejný závazek  
Poslání 
Posláním Domova pro seniory v Mohelnici je pomoc a podpora seniorům, kteří s ohledem 
na svůj věk a zdravotní stav nemohou žít ve svém přirozeném sociálním prostředí. Pomoc 
a podpora vychází z individuálně určených potřeb, respektuje základní lidská práva, svobody a 
důstojnost klientů. 
 
Cíle: 
 zachovat co nejdéle schopnosti a dovednosti klientů, zejména ve vztahu k jejich 
soběstačnosti, 
 poskytovat sociální službu podle individuálních potřeb a osobních přání klientů,  
 zachovat přirozené mezilidské vztahy klientů. 
 
Cílová skupina: 
Sociální služba Domov pro seniory v Mohelnici je určena seniorům od 65 let, kteří se z důvodu 
věku či svého zdravotního stavu ocitli v nepříznivé sociální situaci a vzhledem ke snížené 
soběstačnosti a pohyblivosti jsou odkázáni na pomoc jiné fyzické osoby a nejsou schopni si 
zajistit své potřeby pomocí blízkých osob nebo rodinných příslušníků. 
 
Domov pro seniory není určen:  
 osobám, které trpí hluchoslepotou (komunikujícím pouze prostřednictvím znakového 
jazyka, dotykové abecedy a podobných taktilních systémů).  
. 
Zásady:  
 individuálnost – při poskytování služby pracovníci zohledňují schopnosti, možnosti 
a potřeby klientů, klienti dle svých schopností rozhodují o využití nabídky 
poskytovaných služeb,  
 důstojnost – ke klientům pracovníci přistupují zdvořile, s úctou,   
 bezpečnost – zajištění bezpečného prostředí, pracovníci respektují práva klientů, 
a zachovávají možnost volby s vědomím přiměřeného rizika,  
 týmová a odborná práce – způsob organizace práce je založený na vzájemné spolupráci 
pracovníků v sociálních službách, zdravotních sester a sociálních pracovníků, 
pracovníci jsou podporování v odbornosti své profese a v dalším vzdělávání,   
 zpřístupnění sociální služby veřejnosti – služba je otevřená veřejnosti, rodinám 
a přátelům klientů. 
 
2 
 
2. Jednání se zájemcem o službu 
Jednání se zájemcem o sociální službu vede vždy sociální pracovnice. Jednání je zahájeno 
na základě podání písemné žádosti o sociální službu. Smlouvu o poskytnutí sociální služby 
uzavírá statutární zástupce organizace. Jednání se zájemcem o sociální službu probíhá osobně 
v kanceláři sociální pracovnice nebo telefonicky. Sociální pracovnice se zájemcem projedná 
jeho představy, očekávání, osobní cíle a zjišťuje, zda poskytovaná sociální služba může jeho 
očekávání naplnit a zda její zaměření odpovídá tomu, co zájemce požaduje. Sociální pracovnice 
má připraveny materiály a informuje zájemce o všem důležitém, co by měl o zařízení vědět 
(co sociální služba nabízí a poskytuje, výši úhrady apod.). Materiály předá zájemci 
k prostudování domů. V případě telefonického rozhovoru nabídne sociální pracovnice zájemci 
zaslání materiálů e-mailem, případně poštou, a nabídne zájemci osobní schůzku. Během jednání 
dbá sociální pracovnice na to, aby informace byly pro zájemce srozumitelné. Jestliže sociální 
pracovnice zjistí, že očekávání zájemce jsou v souladu s poskytovanou sociální službou a 
zájemce spadá do okruhu osob, kterým je sociální služba poskytována, předá zájemci žádost 
o poskytnutí sociální služby a formulář pro vyjádření lékaře. V případě potřeby zájemci 
pomůže s vyplněním žádosti. Při telefonickém rozhovoru nabídne zájemci zaslání žádosti a 
formuláře pro vyjádření lékaře poštou či e-mailem, případně jejich stažení z webových stránek. 
Z jednání provádí sociální pracovnice zápis. V případě, že zájemce pověří vyřízením žádosti 
jinou osobu je nezbytné,  předložit plnou moc. Případné chybějící údaje si sociální pracovnice 
vyžádá dodatečně. Žadatel obdrží do 30 dnů od data podání žádosti písemné vyrozumění 
o posouzení žádosti. Pokud je žádost zamítnuta, jsou v písemném vyrozumění uvedeny důvody 
odmítnutí.  V případě odmítnutí žádosti z důvodu naplněné kapacity je žádost zařazena 
na základě přání žadatele do pořadníku. V případě uvolnění kapacity vybere sociální 
pracovnice z pořadníku žádost s nejvyšším počtem získaných bodů a žadatele kontaktuje.  
Jestliže jsou informace uvedené v žádosti starší 3 měsíců, je nutné informace aktualizovat. 
Pokud nedošlo k žádným změnám ve vztahu k posouzení žádosti, sociální pracovnice vyzve 
žadatele k nástupu. V případě změn sociální pracovnice žádost přehodnotí a zařadí žádost 
do pořadníku podle počtu nově získaných bodů. Pokud žadatel získá méně bodů, je zařazen 
do pořadníku podle počtu nově získaných bodů a sociální pracovnice osloví žadatele, který je 
na prvním místě v pořadníku.  
 
3. Popis služby 
a. Naplnění základních činností ze zákona 
Sociální služba Domov pro seniory obsahuje podle § 49 odst. 2 zákona č. 108/2006 Sb., tyto 
základní činnosti:  
a) poskytnutí ubytování – ubytování v jednolůžkových, dvoulůžkových a třílůžkových 
pokojích s vlastním sociálním zařízením,  
b) poskytnutí stravy – poskytnutí celodenní racionální stravy, v případě potřeby poskytnutí 
dietní stravy, 
c) pomoc při zvládání běžných úkonů péče o vlastní osobu, např. při oblékání a svlékání, 
při přesunu na lůžko nebo invalidní vozík, pomoc a podpora při podávání jídla a pití, pomoc 
při pohybu v zařízení i mimo zařízení, 
d) pomoc při osobní hygieně nebo poskytnutí podmínek pro osobní hygienu, např. 
při ranní/večerní hygieně, sprchování, koupání, při základní péči o vlasy a nehty, pomoc 
při použití WC,  
f) zprostředkování kontaktu se společenským prostředím, např. podpora a pomoc při účasti 
na společenských, kulturních a sportovních akcích, podpora a pomoc při návštěvách lékaře, 
při nakupování, při využívání služeb (holič, kadeřník, pedikúra),  
g) sociálně terapeutické činnosti, např. individuální procházky, relaxační poslech hudby, 
kontakt se zvířaty, bazální stimulace,  
3 
 
e) aktivizační činnosti, např. volnočasové a zájmové aktivity, nácvik pohybových dovedností, 
nácvik motorických dovedností,  
h) pomoc při uplatňování práv, oprávněných zájmů a při obstarávání osobních záležitost 
– ve spolupráci sociálních pracovnic a klíčových pracovníků je zajišťováno nárokování práv a 
oprávněných zájmů (jednání s úřady). 
 
b. Pravidla poskytování služby 
Pravidla poskytování sociální služby jsou stanovena ve vnitřních předpisech organizace 
(směrnice, pracovní postupy) a ve smlouvě o poskytnutí sociální služby. Vnitřní pravidla jsou 
pravidla zajištění poskytované sociální služby (včetně pravidel pro uplatnění oprávněných 
zájmů osob, kterým je poskytována sociální služba a pravidel pro podávání a vyřizování 
stížností), která slouží pracovníkům jako návod pro informování zájemce o sociální službu 
o možnostech a podmínkách poskytování sociální služby. Zájemce je s vnitřními pravidly 
seznámen před uzavřením smlouvy o poskytnutí sociální služby. Klient je s vnitřními pravidly 
seznámen při podpisu smlouvy o poskytnutí sociální služby a dále v průběhu poskytování 
služby. 
 
c. Metody práce, plánování služby  
Individuální plánování je proces založený na respektu k názorům, přáním, právům a potřebám 
klienta. Při individuálním plánování jsou zohledněny schopnosti a dovednosti klienta. 
Individuální plánování je založeno na poznání klienta (zapojení rodinných příslušníků). Proces 
individuálního plánování začíná při jednání se zájemcem o poskytování sociální služby, 
následně pokračuje sjednáním rozsahu podpory při uzavírání smlouvy o poskytnutí služby 
sociální péče. Individuální plánování je založeno na komunikaci, týmové práci, sdílení 
informací v týmu a mezi týmy a v případě změny ve schopnostech a dovednostech klienta 
na přehodnocování individuálního plánu.   
Při plánování a poskytování sociální služby využívají pracovníci individuální metody sociální 
práce. Pracovníci zjišťují potřeby klienta, zjišťují, co by klientovi při poskytování sociální 
služby vyhovovalo. Pracovníci posilují (udržují) schopnosti, dovednosti a samostatnost klienta, 
poskytují jen tolik péče, kolik je nutné, respektují osobnost a vlastní rozhodování klienta. 
Na plánování rozsahu poskytování sociální služby se podílí společně s klientem tým 
pracovníků (pracovník v sociálních službách, sociální pracovník, aktivizační pracovník).   
Metody práce využívané při individuálním plánování:  
 pozorování,   
 rozhovor,  
 studium dokumentace,  
 analýza potřeb klienta. 
 
d. Pravidla pro vyřizování stížností 
K podání stížnosti na kvalitu nebo způsob poskytování sociální služby je oprávněn klient, 
opatrovník klienta, rodinný příslušník, případně jiná fyzická, či právnická osoba zastupující 
zájem klienta. Klient je informován o možnosti zvolit si zástupce pro podání a vyřizování 
stížnosti. Stížnost může být podána ústně, písemně, telefonicky, elektronicky. Klient má právo 
podat stížnost anonymně. K takovému podání může využít schránku důvěry, která se nachází 
v přízemí budovy „A“. Jednoduché stížnosti klientů jsou řešeny ihned. Složitější stížnosti do 30 
dnů ode dne podání. V případě, že je řešení stížnosti delší než 30 dnů, odpovědný pracovník 
zaznamená důvody doby řešení stížnosti. Stížnost je vyřízena prověřením podnětu a písemným 
sdělením stěžovateli, jak byla stížnost prošetřena a jaká byla přijata nápravná opatření. Vyřízení 
anonymní stížnosti je zapsáno a vyvěšeno po dobu 1 týdne na nástěnce.  
4 
 
V případě nespokojenosti s vyřízením stížnosti má klient možnost obrátit se na nadřízený orgán 
poskytovatele nebo na instituci sledující dodržování lidských práv.  
Město Mohelnice  
U Brány 916/2, 789 85 Mohelnice 
Tel.: 583 452 163 
Veřejný ochránce práv  
Údolní 39 Brno, 602 00 Brno 
Tel.: 542 542 888, e-mail: podatelna@ochrance.cz.   
 
e. Pravidla pro ukončení služby 
Smlouva o poskytnutí sociální služby může být ukončena:  
a) písemnou dohodou smluvních stran o ukončení smlouvy ke sjednanému termínu, 
b) písemnou výpovědí jedné ze smluvních stran, a to z důvodu a za podmínek 
stanovených níže v odst. 3 a 4. Výpovědní lhůta činí jeden měsíc a počíná běžet 
prvním dnem kalendářního měsíce následujícího po kalendářním měsíci, v němž 
byla tato výpověď doručena druhé smluvní straně, 
c) okamžitým ukončením ze strany poskytovatele při odvolání souhlasu klienta 
se zpracováním 
a uchováním 
osobních 
údajů 
nebo 
udělením 
souhlasu 
v nedostatečném rozsahu (dále VIZ bod g. Další doplňující informace). 
(1) Ke dni ukončení pobytu z výše uvedených důvodů je klient povinen vyrovnat všechny 
závazky, které má vůči poskytovateli (např. uhradit veškeré vzniklé nedoplatky spojené 
s pobytem). 
(2) Klient může smlouvu vypovědět písemnou výpovědí bez udání důvodů. 
(3) Poskytovatel může smlouvu vypovědět pouze z těchto důvodů: 
a) jestliže klient porušuje své povinnosti vyplývající ze smlouvy; za porušení 
se považuje zejména: 
- 
opakované porušení vnitřních pravidel,  
- 
zamlčení výše příjmů nebo jeho změn, podle čl. X. smlouvy (dále VIZ bod g. Další 
doplňující informace), 
- 
nezaplacení úhrady, nebo nedoplacení úhrady v souladu s čl. X smlouvy, 
- 
nezaplacení oprávněných výdajů klienta, které poskytovateli vznikly v souvislosti 
s poskytováním sociální služby,  
- 
hrubé nebo opakované porušení vnitřních pravidel uvědomělým fyzickým 
napadením jiného klienta či pracovníka, v tomto případě může být smlouva 
ukončena poskytovatelem třetí den po předání písemné výpovědi klientovi, 
tj. bez měsíční výpovědní lhůty, 
b) došlo-li prokazatelně k takovým změnám zdravotního stavu klienta, že sociální 
služba již nemá možnosti (personální, materiálně technické…) zajistit potřeby klienta 
související se změnou jeho zdravotního stavu,  
c) informace o zdravotním stavu klienta byly úmyslně zatajeny v době přijetí 
do zařízení. 
(4) Při výpovědi ze strany poskytovatele budou klientovi v případě jeho zájmu v rámci 
základního sociálního poradenství poskytnuty informace přispívající k řešení jeho 
nepříznivé sociální situace.     
 
f. Úhrada za služby 
Sociální pracovnice při uzavírání smlouvy oznámí klientovi výši úhrady za ubytování a stravu 
s vysvětlením, že po zaplacení úhrady musí klientovi podle zákona č. 108/2006 Sb., 
o sociálních službách, ve znění pozdějších předpisů, zůstat 15 % z jeho příjmu. Upozorní 
klienta na možnost, že může požádat o snížení úhrady tím, že musí v takovém případě doložit 
5 
 
výši svých příjmů. Dále klientovi vysvětlí, že je povinen podle zákona č. 108/2006 Sb., 
o sociálních službách, ve znění pozdějších za poskytování péče platit za kalendářní měsíc 
částku ve výši přiznaného příspěvku na péči. V případě, že klient svými příjmy nepokryje 
celkovou úhradu za ubytování a stravu, sociální pracovnice se zeptá na možnou finanční 
spoluúčast na úhradě nákladů za poskytování sociální služby ze strany osoby blízké či jiné 
fyzické osoby (v souladu s § 71 zákona č. 108/2006 Sb., o sociálních službách, ve znění 
pozdějších předpisů). V případě dohodnuté spoluúčasti je uzavřena Dohoda o finanční 
spoluúčasti na úhradě nákladů za poskytování sociální služby. Dohoda o finanční spoluúčasti 
může být uzavřena s osobou blízkou osobě, které je sociální služba poskytována, popřípadě 
s jinou fyzickou osobou nebo s právnickou osobou.   
 
g. Další doplňující informace  
Klient může svůj souhlas se zpracováním osobních údajů v souladu s Nařízením Evropského 
parlamentu a Rady (EU) č. 2016/679 o ochraně fyzických osob v souvislosti se zpracováním 
osobních údajů a o volném pohybu těchto údajů (obecné nařízení o ochraně osobních údajů) 
kdykoli odvolat nebo upravit jeho rozsah, a to písemnou formou do spisu klienta nebo zasláním 
na adresu sídla poskytovatele. Odvolání souhlasu je účinné dnem doručení poskytovateli, není-
li uvedeno jinak. Odvoláním souhlasu nebo jeho nedostatečným rozsahem nastávají účinky 
výpovědi podle odst. 1 písm. c) „Pravidel pro ukončení smlouvy.“ Odvoláním souhlasu není 
dotčeno právo, resp. povinnost poskytovatele nadále zpracovávat některé klientovy osobní 
údaje ze zákona.  
Klient je povinen doložit poskytovateli výši svého příjmu v souladu s § 73 odst. 5 zákona 
č. 108/2006 Sb., o sociálních službách, ve znění pozdějších předpisů, a to v případě, že bude 
požadovat snížení úhrady z důvodu nedostatečného příjmu. Výši takového příjmu je klient 
povinen doložit při nástupu do zařízení a dále při každé změně příjmu. Oznámení o změně 
ve výši příjmu musí poskytovatel obdržet nejpozději do 8 pracovních dnů po posledním dni 
kalendářního měsíce, za který se platí úhrada. V případě, že klient žádá o snížení úhrady 
z důvodu nedostatečného příjmu, je povinen rovněž přiznat další příjmy, které se považují 
za příjem pro účely úhrady ve smyslu § 7 zákona č. 110/2006 Sb., o životním minimu, ve znění 
pozdějších předpisů 
Zamlčí-li klient skutečnou výši příjmu nebo jiné skutečnosti rozhodné pro stanovení výše 
úhrady, je povinen neprodleně doplatit zpětně úhradu do částky stanovené podle skutečné výše 
jeho příjmu.  
 
4. Fakultativní služby  
Při poskytování sociální služby Domov pro seniory nejsou zajišťovány fakultativní činnosti.  
 
5. Prostory, materiální a technické vybavení (bezbariérovost)  
Domov pro seniory je v Mohelnici a blízkém okolí jediné zařízení, které poskytuje pobytové 
služby pro seniory. Výhodou zařízení je umístění v klidné lokalitě s dobrou dostupností 
do centra města a návazností na další možnosti dopravy.  
Sídlo Domova pro seniory je na ulici Lidická 745/4 v Mohelnici. Součástí Domova pro seniory 
jsou provozní prostory, prádelna a kuchyň. Dále se v Domově pro seniory nachází jídelna 
pro klienty a zaměstnance. Domov pro seniory je rozdělen na „budovu A“ (z roku 2004) 
a „budovu B“ (z roku 2020). Budovy jsou propojeny spojovacím krčkem a jsou bezbariérové. 
Budova „A“ 
V přízemí se nachází 4 dvoulůžkové pokoje s koupelnou, WC a s volným vstupem na zahradu. 
Dále je v přízemí jídelna/společenská místnost s kuchyňským koutem a skladové prostory. 
V prvním patře se nachází 4 třílůžkové pokoje s koupelnou, WC. Dále je zde pracovna 
všeobecných sester a pracovníků v sociálních službách, včetně zázemí pro tyto pracovníky 
6 
 
a pracovna vrchní sestry. V prvním patře je kancelář provozní účetní, skladové prostory 
a sanitární místnost. Ve druhém patře se nachází 1 jednolůžkový pokoj, samostatné WC a 
samostatná koupelna. Dále je zde kancelář sociální pracovnice, šatna a zázemí pro pracovnice 
úklidu, zázemí pro žáky Praktické školy provádějící v Domově pro seniory praxi a archív. 
V tomto patře se nachází částečně zastřešená terasa, kterou klienti využívají k odpočinku a 
pořádají se zde různé akce.   
Budova „B“ 
Do budovy Domova pro seniory se vstupuje přes vstupní halu, která slouží jako prostor 
pro setkávání klientů a rodinných příslušníků a k pořádání různých akcí. Dále se zde nachází 
kancelář sociální pracovnice. V přízemí se nachází 2 dvoulůžkové pokoje s koupelnou, WC. 
Dále je v přízemí jídelna pro klienty a zaměstnance, WC pro návštěvy a klienty, šatna 
všeobecných sester a pracovníků v sociálních službách. V přízemí je kuchyň, včetně skladů, 
kancelář vedoucí stravovacího provozu a zázemí pro pracovníky stravovacího provozu. 
V suterénu je prádelna, žehlírna/mandlovna, včetně zázemí pro pracovníky prádelny, sušárna a 
sklad prádla, dílna údržbáře, včetně zázemí pro pracovníka údržby. V prvním patře se nachází 
5 jednolůžkových pokojů s koupelnou a WC, 2 dvoulůžkové pokoje s koupelnou a WC. Dále 
je zde kancelář ředitele, skladové prostory, a sanitární místnost. Ve druhém patře se nachází 
5 jednolůžkových pokojů s koupelnou a WC, 1 dvoulůžkový pokoj s koupelnou a WC. Dále 
jsou zde skladové prostory.   
Vybavení pokojů  
Všechny pokoje na obou budovách jsou vybaveny elektrickými polohovacími lůžky, nočními 
stolky, stolem, židlemi, šatními skříněmi. Pokoje si klienti můžou vybavit drobnými doplňky, 
nábytkem, televizí, rádiem, vždy po domluvě s poskytovatelem a v případě vícelůžkového 
pokoje po domluvě se spolubydlícím. Klienti, kteří potřebují pomoc a podporu u podávání 
stravy, mají lůžka doplněna o servírovací stolek.  Na základě individuálních potřeb klienta je 
možné pokoj vybavit dalšími kompenzačními pomůckami. Na každém pokoji je instalováno 
signalizační zařízení pro přivolání pracovníka v sociálních službách či zdravotní sestry. 
Všechny pokoje a společné prostory v obou budovách jsou vybaveny hlásiči požáru. 
Stravování  
Stravování je v zařízení zajištěno vlastní kuchyní, jejíž pracovníci připravují 4 jídla denně 
(snídani, oběd, svačinu a večeři). Při diabetické dietě je klientům podávána druhá večeře. Stravu 
jinou než racionální doporučuje ošetřující lékař klienta. Klientům je při podávání stravy 
poskytována potřebná pomoc a podpora.  
Zdravotní a ošetřovatelskou péči  
Zdravotní péči zabezpečují na základě ordinací lékařů zdravotní sestry. Praktičtí lékaři ordinují 
v zařízení zpravidla 3x do měsíce. Ošetřovatelskou péči zabezpečují pracovníci v sociálních 
službách. Klientům, kteří z důvodu nedostačujících  schopností a dovedností, nejsou schopni 
provádět péči o vlastní osobu a hygienu samostatně, poskytují potřebnou podporu/pomoc 
pracovníci v sociálních službách.     
 
 
 
 
 
 
 
 
Karel Junek 
     
 
 
 
 
 
 
    ředitel 
 
 
 
Karel 
Junek
Digitálně 
podepsal Karel 
Junek 
Datum: 
2023.11.28 
10:18:18 +01'00'
