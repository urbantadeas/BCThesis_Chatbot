 
 
 
Domov seniorů Dobříš, příspěvková organizace 
Za Poštou 1660 
263 01 Dobříš 
POPIS REALIZACE POSKYTOVÁNÍ SOCIÁLNÍ SLUŽBY 
Domov seniorů Dobříš je moderní budova, která byla otevřena v roce 2002. Tomu 
odpovídá veškeré vybavení, které splňuje požadavky našich klientů. Domov je zcela 
bezbariérový, k dispozici jsou dva výtahy. V pokojích mají klienti možnost 
bezbariérového přístupu přímo do zahrady nebo na balkón. Domov se rozkládá 
v klidné části města, v blízkosti se nachází zdravotnické zařízení, zámecký park, kostel, 
ale i obchodní a kulturní centrum. 
Sociální služba je poskytována 91 klientům formou komplexní sociální a základní zdravotní 
péče, a to v plně vybavených jednolůžkových a dvoulůžkových pokojích ve dvoupodlažní 
budově. Klient může využívat společné prostory, společenské místnosti, jídelny, tělocvičnu, 
denní místnosti, zimní zahrady, venkovní zahrady, kapli, knihovnu, rehabilitaci. 
Služba obsahuje tyto základní činnosti: 
-poskytování ubytování ,včetně praní, žehlení a drobných oprav ložního a osobního prádla 
a ošacení 
-poskytování celodenní stravy 
-pomoc při zvládání běžných úkonů péče o vlastní osobu 
-pomoc při osobní hygieně a poskytnutí podmínek pro osobní hygienu 
-zprostředkování kontaktu se společenským prostředím 
-sociálně terapeutické činnosti (individuální nebo skupinová) 
-vzdělávací a aktivizační činnosti, 
-pomoc při uplatňování práv a zájmů, při obstarání osobních záležitostí 
-základní sociální poradenství 
 
Zájemce o službu se přijímá na základě žádosti a na základě osobního jednání se zájemcem 
o službu nebo jeho zákonným zástupcem. Jsou zjišťovány jeho individuální potřeby 
a je seznámen s provozem a službami domova. 
Přijetí klienta do domova je uskutečněno na základě sepsání písemné Smlouvy o poskytování 
služby v domově pro seniory. Základními principy poskytování a realizace služby je záruka 
dodržování práv klientů. Po nástupu klienta do domova probíhá adaptační proces, při kterém 
klientovi plně pomáháme v jeho integraci. Respektujeme individuálnost každého jedince, 
jeho osobní cíle, právo na soukromí i důstojnost každého jedince. Dodržujeme individuální 
přístup, zachováváme navyklý denní režim klientů a podporujeme jeho nezávislost. 
Také podporujeme celkovou integraci, respektujeme přirozenou vztahovou síť a podporujeme 
její udržování. 
Organizace 
má 
zpracovány 
vnitřní 
předpisy 
pro 
poskytování 
služby, 
provozní 
a organizační řád, standardy kvality sociální služby apod. V rámci realizace péče 
má organizace zpracovány Zásady pro podání stížností na služby či způsob jejího 
poskytování. 
Ošetřovatelská a základní zdravotní péče je klientům k dispozici nepřetržitě, t.j. 24 hod. 
denně, 7 dní v týdnu. Zahrnuje zajištění hygieny klientů, kteří nejsou schopni si tuto potřebu 
zajistit sami, aplikaci injekcí, přípravu a podávání léků, převazy, odběry biologického 
materiálu, ošetření dekubitů apod. 
O preventivní i poúrazovou mobilitu klientů se stará rehabilitační pracovnice a všichni 
zaměstnanci přímé péče. Klienti mají možnost individuálního udržování kondice pod dozorem 
v tělocvičně vybavené rehabilitačním náčiním a přístroji, případně účastnit se skupinového 
cvičení či využít odborné rehabilitace přístrojové. K dispozici mají elektromagnet, perličkové 
koupele, biolampy, infrasaunu, laser, ultrazvuk. Samozřejmostí je poskytování rehabilitační 
péče u klientů méně pohyblivých a nepohyblivých přímo na lůžku. 
Sociální pracovnice poskytuje pomoc při zajišťování styku s úřady, zajišťuje kontakt 
s rodinou a přáteli a poskytuje i další pomoc, pokud je oslovena. 
Skupinovou nebo individuální zájmovou a aktivizační činnost zajišťujeme pro všechny 
klienty zařízení bez ohledu na fyzické, či psychické handicapy. Klientům jsou k dispozici 
prostory společenského sálu, knihovna s počítači, místní kaple, ergoterapeutické dílny - 
truhlářské, keramické a ručních prací, kuchyňka pro kroužek vaření, klub trénování paměti, 
společenských her, bufet s kavárnou, tělocvična. 
Stravování je zajišťováno vlastní kuchyní, je vařena racionální strava, diabetická, šetřící, 
lze domluvit i jiné požadavky. Klienti mají ve všední dny na výběr ze dvou hlavních chodů. 
Domov má vlastní moderně vybavenou prádelnu, v níž zajišťuje čistotu veškerého 
prádla. Čistotu domova obstarávají uklízečky, drobné opravy údržbáři domova. 
 
