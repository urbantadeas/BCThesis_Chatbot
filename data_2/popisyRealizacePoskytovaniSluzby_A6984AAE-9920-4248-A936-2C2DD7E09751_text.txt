Popis realizace poskytování sociálních služeb 
 
 
Název poskytovatele 
 
Centrum sociálních služeb Praha 2 
Druh služby 
Identifikátor 
Domovy pro seniory 
4250890 
Forma služby 
 
Pobytové 
Název zařízení a místo 
poskytování 
Domov pro seniory Jana Masaryka 
Jana Masaryka 638/34, 120 00 Praha 2 – Vinohrady  
 
Cílová skupina + kapacita služby 
Senioři, kteří z důvodu věku, zdravotního stavu, či ztráty soběstačnosti potřebují pomoc a podporu druhé 
osoby a nejsou schopni zůstat ve svém přirozeném prostředí ani s podporou a využitím péče rodiny, či 
terénních sociálních služeb a současně jejich potřeby vyplývající z jejich nepříznivé sociální situace 
mohou být řešeny nabídkou služeb poskytovatele s ohledem na bezpečné a odborné zajištění služby. 
 
Věková struktura:  
• 
Mladší senioři (65 – 80 let) 
• 
Starší senioři (80+) 
 
Kapacita služby: 20 lůžek  
Jednání se zájemcem o službu, vstup uživatele do služby 
K prvnímu kontaktu se zájemcem zpravidla dochází při telefonickém či osobním kontaktu, kdy sociální 
pracovnice prohovoří se zájemcem jeho nepříznivou sociální situaci a z ní vyplývající potřeby. 
Zodpoví dotazy zájemce či blízkých osob, informuje o službě a o procesu přijetí. Zájemce a blízké 
informuje o způsobu poskytování služeb s ohledem na individuální přístup, podporu samostatnosti, 
aktivního přístupu a o tom, že služby jsou poskytovány na dobu nezbytně nutnou dle nepříznivé soc. 
situace zájemce/klienta.  
Zájemce nás i se svými blízkými může přijít navštívit, prohlédnout si budovu, interiéry anebo je lze 
prezentovat katalogem fotografií při osobní návštěvě sociální pracovnice v prostředí, kde se zájemce 
v době jeho zájmu o pobyt u nás, nachází. Období mezi sociálním šetřením v případě volné kapacity  
a event. příchodem do zařízení bývá min. 7 dní, ve výjimečných případech můžeme žadatele po 
vzájemné dohodě a v souladu s kritérii přijetí přijmout i dříve nebo okamžitě.  
 
Zájemce o službu je přijímán na základě vyplněné a podané Žádosti o domov pro seniory (k dispozici 
ke stažení na stránkách www.cssp2.cz, v recepci budovy Jana Masaryka 34, Praha 2, na vyžádání 
zašleme e-mailem nebo zanecháme v recepci budovy). Součástí žádosti je také tiskopis určený pro 
praktického/ošetřujícího lékaře, který zde uvede informace vztahující se ke zdravotnímu stavu žadatele  
a jeho přijetí do pobytového zařízení soc. sl., kde není trvalá přítomnost lékaře.  
Sociální pracovnice ověří úplnost údajů uvedených v žádosti a domluví s žadatelem sociální šetření, tj. 
návštěvu v bytě klienta, zdravotnickém zařízení, v budově Domova pro seniory Jana Masaryka apod. Při 
osobním jednání představí a vysvětlí písemně zpracované informace o službě (Průvodce domovem), 
zodpoví dotazy. Žadatel je informován, že si sebou může vzít věci, které nechce postrádat, oblíbený kus 
nábytku, a to s ohledem na jeho zdravotní stav, dispozice pokoje a s ohledem na spolubydlícího. Při té 
příležitosti sociální pracovnice mapuje potřeby žadatele vycházející z jeho nepříznivé sociální 
situace, zjišťuje jeho očekávání, požadavky a představy spojené s příp. pobytem v našem domově a 
poskytuje zpětnou vazbu, zejména do jaké míry se mohou nabízené služby (forma, rozsah) přizpůsobit 
jeho potřebám a přáním. V této fázi sestavujeme se žadatelem prvotní individuální plán, podle kterého 
po jeho příchodu do domova poskytujeme péči. Je vhodné, pokud s tím žadatel souhlasí, aby se tohoto 
osobního jednání účastnila pečující osoba či rodina. Pokud má žadatel stanoveného zákonného 
zástupce či opatrovníka, je účast těchto osob nezbytná. Žadateli jsou předány písemné informace  
o pobytové službě (Průvodce Domovem), je seznámen s ujednáním budoucí smlouvy (lze poskytnout  
i vzor), vč. výše a způsobu úhrady za službu. Úhrada za pobyt se platí zálohově předem, nejpozději 
v den příchodu. 
 
O přijetí rozhoduje přijímací komise, která žádost posoudí z hlediska volné kapacity a především 
z hlediska aktuální nepříznivé sociální situace a zdravotního stavu žadatele. Je-li v možnostech 
organizace žadateli službu domovy pro seniory plně zajistit, sociální pracovnice kontaktuje žadatele,  
sepíše návrh smlouvy a projedná její ustanovení s žadatelem. Veškerá jednání o službě jsou vedena 
přímo se žadatelem (po nástupu s klientem), není-li schopen se tohoto jednání zúčastnit z důvodu svého 
zdravotního stavu, je vedeno s jeho zástupci, které k takovému jednání výslovně zmocní. V případě 
omezení svéprávnosti žadatele je jednání vždy současně vedeno s opatrovníkem žadatele. 
 
Smlouva je vždy s každým klientem sjednána individuálně, obsahuje vždy dohodu o době 
poskytování služby, která se odvíjí od aktuální nepříznivé sociální situace. Potřeby klienta, jeho 
představy o obsahu, rozsahu a podmínkách poskytované služby, rozsah poskytované péče je zanesen 
do individuálního plánu klienta.  
V případě, že žadatel není schopen smlouvu uzavřít v důsledku snížené orientace, zdravotního stavu, tj. 
není schopen za sebe jednat, smlouvu o službě za klienta uzavírá k tomu zmocněná osoba nebo obecní 
úřad s rozšířenou působností dle místa trvalého bydliště klienta. 
 
Příchod do domova pro seniory 
Po příchodu do našeho zařízení klient prochází adaptačním procesem, seznamuje se s prostředím, jsou 
mu zdůrazňována jeho práva. V této fázi se nově příchozího klienta ujímá tzv. klíčový pracovník – 
průvodce nejen v prvních dnech pobytu, pomáhá identifikovat potřeby a přání, prosazuje jeho zájmy, 
sehrává roli důvěrníka, zprostředkovává komunikaci s personálem tak, aby byla projevená přání klienta 
naplněna. S každým klientem je následně projednáván individuální plán péče, který vznikl v době jednání 
o sociální službě a který je dle potřeby aktualizován.  Každý klient má právo nahlédnout do spisu, který je 
na jeho jméno veden, je informován, kde jsou založeny všechny záznamy o jemu poskytované službě, 
vč. individuálního plánu. Součástí služeb je základní sociální poradenství, které zajišťuje sociální 
pracovnice. 
 
1 Odmítnutí žadatele: 
Poskytovatel může odmítnout uzavřít smlouvu s žadatelem v zákonem (z.č. 108/2006 Sb., o sociálních službách) vymezených 
případech, jestliže: 
• 
poskytovatel neposkytuje sociální službu, o kterou osoba žádá, a to i s ohledem na vymezení okruhu osob v registru 
poskytovatelů sociálních služeb  
• 
nemá dostatečnou kapacitu k poskytnutí služby, o kterou žádá 
• 
zdravotní stav žadatele vylučuje poskytnutí dané sociální služby (vymezuje prováděcí vyhláška k zákonu o sociálních 
službách, tj. vyhl.č. 505/2006 Sb.,) 
• 
osobě, která žádá o poskytnutí sociální služby, poskytovatel vypověděl v době kratší než 6 měsíců před touto žádostí 
smlouvu o poskytnutí téže sociálního služby z důvodu porušování povinností vyplývajících ze smlouvy 
 
 
 
Podrobný popis realizace služby  
Poslání 
V domovech pro seniory poskytujeme klientům bezpečné a vlídné prostředí, kde mohou prožít 
důstojné stáří. Služby poskytujeme podle individuálních potřeb a v takovém rozsahu, který 
podpoří samostatnost a nezávislost klienta. Dbáme na to, aby potřeby byly naplněny tak, jak jsou 
klienti zvyklí z domácího prostředí. Vážíme si životních zkušeností klientů a chceme jim být 
nablízku v jejich dalším životním období. Délka pobytu je oboustranně sjednána a odvíjí se vždy 
od aktuální nepříznivé sociální situace klienta. 
 
Nabízíme a v rámci služby zajišťujeme (úplné informace o nabídce služeb jsou k dispozici 
v Průvodci domovem, který je volně ke stažení na webu www.cssp2.cz) zejm.: 
• 
komfortní ubytování v jednolůžkových a dvoulůžkových pokojích, které jsou vybaveny mj. 
komfortním 
elektricky 
polohovatelným 
lůžkem, 
chladničkou, 
klimatizací. 
Ubytování 
v jednolůžkových pokojích je určeno pro klienty s indikací paliativní péče s potřebou zvýšené 
ošetřovatelské péče, pokoje jsou situovány v bezprostředním dosahu zdravotnického pracovníka  
a jsou vybaveny přistýlkou pro přenocování blízkých osob. Součástí vybavení jednolůžkových 
pokojů je televize. Všechny pokoje jsou uzamykatelné a klient může mít klíč po celou dobu pobytu u 
sebe, příp. si jej může uložit v recepci. Sociální zařízení dvoulůžkových pokojů je umístěno na 
chodbě, u jednolůžkových pokojů je součástí pokoje. Po domluvě je možná u obou typu ubytování  
i přítomnost domácího mazlíčka, 
• 
celodenní stravování v rozsahu snídaně, svačina, oběd (výběr z jídel a příloh), svačina, večeře, 
druhá večeře (výběr z jídel), pitný režim, strava je připravována ve vlastní kuchyni s přihlédnutím 
k dietním omezením, chutím, její formu uzpůsobíme aktuálním potřebám klienta,  
• 
komplexní péči našeho týmu zkušených a odborných pracovníků složeného ze zdravotníků – 
zdravotních sester, geriatra, lékaře s atestací v paliativní medicíně, psychiatra, výživového 
specialisty, fyzioterapeutů a ergoterapeutů, dále pracovníků přímé péče, sociálních pracovníků, 
aktivizačních pracovníků, psychologa  a duchovního,  
• 
paliativní péči (v případě indikace), která je založena na úzké spolupráci členů našeho 
multidisciplinárního týmu (zejm. lékařů, zdravotní sestry, psychologa, sociálního pracovníka, 
nutričního terapeuta, duchovního). Paliativní péče je přímo vedena lékařem tak, aby klient netrpěl 
bolestí a nebyl vystaven tělesnému a duševnímu strádání a minimalizovala se nutnost 
hospitalizace. Naší velkou snahou je zajistit každému z klientů nejvyšší možnou kvalitu života 
s plným respektem k jeho hodnotovým prioritám (mírnění hlavních příznaků bolesti, realizaci plánů 
péče zahrnující psychické, sociální i duchovní potřeby) v závěru jeho života. Naši pozornost a péči 
věnujeme rovněž blízkým, kteří prochází těžkým životním obdobím a kteří mohou využít podpory 
všech členů našeho týmu. 
• 
podporu rodinným příslušníkům a blízkým - vytváříme podmínky pro sdílení péče s rodinou – 
návštěvy jsou možné bez omezení na jednolůžkových pokojích, na dvoulůžkových pokojích 
s přihlédnutím k potřebám a komfortu spolubydlícího, člen rodiny může i přenocovat. Jsme 
připraveni poskytnout nezbytnou podporu rodinám a blízkým při řešení nastalé situace.  
 
Péči poskytujeme na základě individuálních potřeb klienta a v takovém rozsahu, který podporuje 
soběstačnost klienta. Pomůžeme s tím, co již sám klient nezvládne a podpoříme v činnostech, které si 
ještě může obstarat sám nebo s pomocí blízkých. Pracujeme s moderními koncepty péče o seniory 
(bazální 
stimulace, 
psychobiografický 
model 
péče, 
validace, 
kinestetická 
mobilizace,  
aromaterapie a paliativní péče). Různé formy nabízených aktivit jsou zaměřeny na udržení psychické  
a fyzické kondice a soběstačnosti, motivaci, psychickou podporu zprostředkování společenských 
kontaktů s vnějším prostředím, podporu vztahů s blízkými osobami, rodinou. Na základě přání a potřeb 
klienta sestaví: a) fyzioterapeut plán léčebné rehabilitace, který klade důraz na udržení nebo zlepšení 
hybnosti a soběstačnosti klienta a prevenci pádů. V rámci rehabilitace dále nabízíme dle potřeby bazální 
stimulaci, měkké techniky, mobilizaci, nácvik sedu a chůze, nácvik soběstačnosti v rámci lůžka, 
vodoléčbu, elektroléčbu - magnetoterapii, biolampu. Fyzioterapie probíhá zpravidla individuálně, příp. dle 
potřeb klientů ve skupině. b) ergoterapeut plán terapie, který spočívá v podpoře soběstačnosti  
v každodenních činnostech a volnočasových aktivitách klienta, v posílení jeho vlastní aktivity, celkové 
kondice a úchopových schopností, zejména, pokud jsou oslabené buď věkem či nemocí.  Ergoterapeut 
dále nabízí stimulaci smyslů a trénink jemné a hrubé motoriky či trénink kognitivních funkcí. Nácvik 
probíhá zpravidla individuálně.  
 
Aktivizační programy se snažíme přizpůsobit individuálním přáním klienta. Klienti mohou volit z nabídky 
skupinových programů jako je např. kondiční cvičení, trénink paměti, zahradní terapie, výtvarné 
techniky, poslech hudby, předčítání, promítání, pečení, pohybová terapie či relaxační cvičení apod. 
Kromě toho zajišťujeme pro klienty canisterapii, k dispozici je rovněž malý zookoutek. Pravidelně každý 
týden probíhají pro zájemce bohoslužby. V domově je zajištěna péče kaplana a terapeuta. Na přání 
klientů uspořádáme společnou oslavu narozenin, příp. pomůžeme přichystat rodinnou oslavu. Klientům, 
kteří slaví v daném měsíci své narozeniny, gratulujeme osobně v den jejich narozenin. V průběhu celého 
roku se konají kulturní akce a nejrůznější besedy. Za příznivého počasí se pořádají nejrůznější vyjížďky 
či procházky do přilehlých parků a sadů či tradiční výlety i do vzdálenějšího okolí – pro imobilní klienty 
máme k dispozici moderní invalidní vozíky pro jejich využití ve venkovním prostředí, v rámci přepravy 
imobilních klientů spolupracujeme rovněž s externími poskytovateli dopravy pro seniory a zdravotně 
postižené osoby. Na organizaci procházek a vyjížděk se rovněž podílí dobrovolníci. Zapůjčení invalidního 
vozíku pro tyto účely vítají také návštěvy klientů. 
Kromě skupinových programů probíhá aktivizace individuální, především formou osobních rozhovorů  
a nácviku denních činností. Individuální aktivizace vychází z individuálních potřeb a přání klientů, jejím 
cílem je zejména motivace klienta, podpora jeho soběstačnosti. Díky individuální aktivizaci je podpořena 
psychická pohoda klientů. V rámci aktivizační péče nabízíme rovněž aromaterapii, jejímž cílem je 
podpora rovnováhy a harmonie klienta.  
Dlouhodobě se snažíme o vytvoření domácího prostředí, stylem výzdoby a vybavením interiérů. 
Naším cílem je důstojné poskytování služeb na základě individuálních potřeb klientů, podpora 
jejich samostatnosti a aktivního přístupu, zvyšování kvality služeb a zejména spokojenost našich 
klientů, a to na dobu nezbytně nutnou dle nepříznivé soc. situace zájemce/klienta. 
 
 
 
 
Metody práce 
Nabízené služby, podpora, pomoc, péče jsou poskytovány s důrazem na zachování lidské 
důstojnosti, dodržování lidských práv a základních osobních svobod. Od samého počátku pobytu 
klienta v našem zařízení se snažíme o navázání partnerství s klientem tak, aby mohl kdykoli uplatňovat 
svoji vůli, vyjadřovat své potřeby a přání, věděl o možnosti a způsobu, jak si stěžovat nebo poukázat 
na svoji nespokojenost a především získal pocit bezpečí. Vyškolený personál přistupuje ke klientům tak, 
aby posiloval jejich stávající samostatnost, zvyšoval motivaci k činnostem, které klientům prospívají  
a např. vyvádějí z občasné letargie, apatie. V případě obtížné komunikace (např. porucha řeči) 
hledáme způsob komunikace tak, aby se zájemce / žadatel / klient mohl vyjadřovat sám s využitím 
různých technik: „abecední karty“, neverbální způsob, event. prostřednictvím sdělení informací (překladu) 
blízké osoby, a to vždy s vědomým souhlasem klienta.  
 
 
Vyřizování stížností 
Klient je opakovaně v průběhu služby informován o svém právu stěžovat si. Pracovníci ověřují, zda 
klient ví, jakým způsobem a kam se se svojí stížností může obrátit, tzn. písemně (vhozením do schránky) 
nebo ústně kterémukoli pracovníkovi. V této záležitosti za něho může jednat nezávislý zástupce. Veškeré 
stížnosti doručené na adresu poskytovatele nebo vhozené do schránky se evidují v sekretariátu ředitelky. 
Stížnosti (i anonymní sdělení) vyřizuje ředitelka nebo jí pověřený pracovník. Stěžovatel je písemně 
vyrozuměn o vyřízení své stížnosti do 30 dnů od jejího doručení. Odpovědi na anonymní sdělení jsou 
vyvěšeny na příslušných nástěnkách přímo v budově. Součástí vyrozumění je informace, k jakým 
institucím se stěžovatel může dále odvolat. 
 
Ukončení služby 
K ukončení poskytování sjednané služby dochází uplynutím doby sjednané ve smlouvě s ohledem na 
nepříznivou sociální situaci nebo jejím vypovězením.   
Klient může smlouvu vypovědět bez udání důvodu. Výpovědní doba činí 2 pracovní dny.  
Poskytovatel může smlouvu vypovědět pouze písemně, a to v případě hrubého porušení povinností 
vyplývajících ze smlouvy ze strany klienta (např. nezaplacení úhrady za služby) – konkrétní ujednání jsou 
součástí ustanovení smluv a jsou s klientem projednány a odsouhlaseny nejpozději v den podpisu 
smlouvy. Poskytovatel může také smlouvu vypovědět, jestliže dojde k výraznému zhoršení zdravotního 
stavu klienta a poskytovatel není oprávněn poskytovat sociální služby, které klient potřebuje a požaduje 
vzhledem ke zdravotnímu stavu. 
 
Úhrady za služby 
Klient hradí službu dle sazebníku úhrad schváleného zřizovatelem, městskou částí Praha 2, 
zveřejněného na webových stránkách organizace www.cssp2.cz . 
Po úhradě částky za ubytování a stravu při poskytování pobytové sociální služby domovy pro seniory 
musí klientovi zůstat alespoň 15 % jeho příjmu. Příjmem osoby se pro tyto účely rozumí příjmy dle 
zákona o životním a existenčním minimu, s výjimkou příspěvku na péči. 
 
Z titulu z.č. 108/2006 Sb., o sociálních službách se poskytovatel může dohodnout na spoluúčasti na 
úhradě nákladů s osobou blízkou osobě, které je služba poskytována, popř. s jinou fyzickou osobou nebo 
právnickou osobou, pokud osoba, které je sociální služba poskytována, nemá vlastní příjem nebo její 
příjem nepostačuje na úhradu nákladů.  
 
 
Další doplňující informace 
 
Fakultativní služby (jsou-li poskytovány) 
• 
pedikúra 
• 
nákup na přání klienta, kdykoli mimo stanovenou dobu 
• 
vymalování pokoje klienta na jeho přání 
• 
revize vlastních spotřebičů klienta 1x ročně 
• 
úschova drobných cenných předmětů a větší hotovosti v bezpečnostní schránce v bance 
• 
doprava klienta na místo určení vč. zpáteční cesty na výslovné vyžádání klienta lze dojednat 
vyčkání dopravní služby v místě určení (účtuje se každých započatých 15 minut) 
 
Prostory, materiální a technické vybavení 
Služba domovy pro seniory je provozována v bezbariérové budově Centra sociálních služeb Praha 2 na 
adrese Jana Masaryka 34, Vinohrady. Domov pro seniory nabízí jednolůžkové a dvoulůžkové pokoje, 
které jsou klimatizované. Pokoje jsou vybavené elektricky polohovatelnými a výškově nastavitelnými 
lůžky s antidekubitní matrací (příp. dalšími antidekubitními pomůckami), uzamykatelnými skříňkami 
s výsuvnou jídelní deskou, lednicí atd. Sociální zařízení u dvoulůžkových pokojů je oddělené, WC 
jsou k dispozici na chodbách. U jednolůžkových pokojů je sociální zařízení včetně WC součástí 
pokoje. Na pokojích je zaveden domácí videokanál s informačním, kulturním a relaxačním obsahem, 
Wifi.  
Domov disponuje prostornými koupelnami vybavenými vanami s masážními tryskami, pro imobilní 
klienty je k dispozici zvedák. Místnost koupelny je dále vybavena pomůckami pro aromaterapii. Místnosti 
koupelen jsou rovněž využívány při poskytování kadeřnických služeb a pedikúry. 
Klienti mohou kdykoli využívat společné prostory v jídelně/společenské místnosti s TV a možností 
posezení, terasu v přízemí budovy, kde jsou k dispozici lavičky, slunečníky, gril – také k využití 
návštěvám. K dispozici je rovněž hostinský pokoj, který mohou pečující osoby či rodiny klientů využít 
k přenocování. 
Každý klient může využít mobilní signalizační systém v podobě náramku, který slouží k přivolání pomoci.  
Budova je majetkem zřizovatele. 
 
Více informací o poskytované sociální službě nabízí Průvodce Domovem pro seniory Jana Masaryka, 
který je zveřejněn na webových stránkách organizace www.cssp2.cz.    
 
S účinností od 1.1.2025 
 
Dne: 
2.10.2024 
 
Zpracovala: Mgr. Lucie Mezejová 
