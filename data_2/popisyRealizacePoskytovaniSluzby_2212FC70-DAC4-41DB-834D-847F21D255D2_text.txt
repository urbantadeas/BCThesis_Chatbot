      
                                              G-centrum Mikulov,                                                                   
                                                                 příspěvková organizace,  
                                            Republikánské obrany 945/13, 692 01 Mikulov  
 
NÁZEV ŽADATELE: G-centrum Mikulov, příspěvková organizace  
DRUH POSKYTOVANÉ SLUŽBY: domov pro seniory   
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: G-centrum 
Mikulov, příspěvková organizace, Republikánské obrany 945/13, 692 01 Mikulov  
  
Popis realizace poskytování sociální služby 
 
Zájemce o službu písemně požádá na stanoveném tiskopisu - žádosti o poskytnutí sociální 
služby. Sociální pracovník zjistí potřeby a zájmy budoucího klienta a nabídne druh služby, 
včetně její četnosti. Seznámí žadatele s ceníkem úhrad, s vybaveností služby a dalšími 
požadavky. Po administraci žádosti je žadateli zaslána písemná odpověď/vyjádření o stavu 
žádosti.  
Při uvolnění lůžka se vstupuje do jednání se žadatelem, který se se dostaví do kanceláře G-
centra (podle domluvy). Je sepsána a uzavřena písemná smlouva o poskytnutí sociální služby. 
Je sjednán termín nástupu do sociální služby a žadatel je seznámen s podmínkami smluvního 
vztahu.  
Sociální pracovník dbá na to, aby občan věděl o všech podmínkách, které se k poskytování 
služby váží. Informace jsou podávány tak, aby byly srozumitelné, aby své potřeby a zájmy určil 
sám občan. Jsou poskytovány s ohledem na situaci občana, jeho možnosti vnímat a chápat 
nabízenou službu. Při jednání je maximálně zohledněna lidská důstojnost, práva žadatele. 
Pracovnice v sociálních službách - přímé péči se zajímají o osobní přání klientů s tím, že je 
jejich snahou poskytnout služby efektivní a cíleně. Pracovnice v sociálních službách - přímé 
péči se pravidelně zúčastňují vzdělávání/školení, které je zaměřováno a jejich odbornost a 
profesionalitu pří poskytování péče a jednání s klienty sociální služby.  
Sociální služba je vždy individuálně přizpůsobena potřebám jednotlivých klientů. Při plánování 
služby hledají pracovníci efektivní způsob komunikace s účastníkem při respektování jeho 
názoru. Klientovi je dána rovněž možnost ovlivňovat průběh služby. Pro klienty jsou zavedeny 
individuální plány, tedy soubor písemných materiálů, obsahujících vstupní údaje a stanovení 
míry podpory, kterou klient potřebuje v běžném životě. Plán je sestaven tak, aby se klient, 
pokud možno trvale rozvíjel. Plán se pravidelně aktualizuje, sleduje jeho efektivita, s možností 
změny osobní cíle.  
Způsob vyřizování stížností je zpracováván ve vnitřních pravidlech pro poskytování sociální 
služby. Klienti pobytové služby jsou s pravidly seznámeni při podepisování smluv o poskytnutí 
sociální služby. Klienti si mohou stěžovat na kvalitu i způsob poskytování sociální služby. 
Vnitřní pravidla jsou sepsána tak, aby byla srozumitelná pro klienty. Je v nich podrobně popsán 
postup, jak a kde stížnost podat. Při následném řešení stížnosti se vždy jedná se všemi osobami, 
kterých se stížnost bezprostředně týká s možností vyjádřit se všem zúčastněným.  
      
                                              G-centrum Mikulov,                                                                   
                                                                 příspěvková organizace,  
                                            Republikánské obrany 945/13, 692 01 Mikulov  
 
Podmínky ukončení poskytování pobytové služby jsou vyjmenovány ve smlouvě o poskytování 
sociální služby. Klient je vždy s obsahem smlouvy seznámen tak, aby plně rozuměl jejímu 
obsahu.  
Důraz je kladen na to, aby poskytované služby vycházely z potřeb klientů. Pracovníci při 
prvním kontaktu a dále v průběhu poskytování služby spolupracují s klientem a sledují jeho 
potřeby. Respektují jeho přání, názory a změny cílů, jsou-li v rámci možností provozu 
realizovatelné.  
 
Materiální a technické zabezpečení realizace sociální služby  
Domov pro seniory je pobytová sociální služby a je podle potřeb klientů poskytována osobám 
od 55 let, které se nachází v nepříznivé sociální situaci a jejich situace vyžaduje nepřetržitou a 
pravidelnou pomoc a péči jiných fyzických osob, podle stupně přiznané závislosti. Dále mají 
sníženou soběstačnost zejména z důvodu věku.  
V domově seniorů je kapacita 46 lůžek s hygienickým zařízením a se střediskem osobní 
hygieny. Součástí zařízení je denní místnost personálu s potřebným vybavením (lékárna, 
počítače, monitor obrazu z venkovních kamer - jsou vyvedeny na PCO městské policie). 
Prádelnu personál využívá pro potřeby seniorů (k praní osobního prádla). Praní ložního prádla 
je řešeno dodavatelským způsobem - smluvní firmou. Je poskytována celodenní strava 
(zabezpečována smluvním dodavatelem), která je podávána v samostatné jídelně s výdejnou 
stravy. V budově je výtah.  
Vybavenost domova seniorů: 6 jednolůžkových pokojů a 20 dvoulůžkových pokojů. Jsou 
umístěny na dvou podlažích budovy. Vybavenost pokojů/podle počtu ubytovaných: 
pečovatelské lůžko s hrazdičkou, lampičkou, noční stolek, židle, stůl, police, věšáková stěna se 
zrcadlem, botník a vestavěná šatní skříň, televizní přijímač a lednice. K zajištění bezpečnosti a 
potřeby uživatelů je možno využít signalizace pro přivolání personálu denní a noční směny 
(klient má k dispozici bezdrátové zařízení - tlačítko, umístěné na ruce, tedy v přímém dosahu). 
V prostoru jídelny je k dispozici kuchyňská linka s elektrickým sporákem a rychlovarnou 
konvicí. V prostoru domova pro seniory je středisko osobní hygieny.  
Celková plocha: cca 1.240 m2, z toho obytná plocha: cca 690 m2.  
Domov seniorů je přístupný z výtahu, který je dostupný z venkovního prostoru před budovou, 
dále je přístupný po schodech. V celém prostoru domova seniorů jsou madla pro usnadnění 
bezpečného pohybu seniorů. Všechny toalety jsou rovněž vybaveny madly pro bezpečnost při 
pohybu seniorů.  
Dále jsou k dispozici kompenzační pomůcky: zvedák, závěs na zvedák, chodítka, invalidní 
vozíky, sprchové lehátko, sprchový vozík a toaletní křeslo. 
K odpočinku a využití volného času je určena okrasná zahrada s altánem, lavičkami a 
zahradním nábytkem (křesla, lehátka a houpačka).  
      
                                              G-centrum Mikulov,                                                                   
                                                                 příspěvková organizace,  
                                            Republikánské obrany 945/13, 692 01 Mikulov  
 
Dále je klientům k dispozici: společenská místnost pro volnočasové aktivity, malá rehabilitační 
místnost s pomůckami pro cvičení a místnost s počítači (dva kusy). V prostoru celé budovy je 
zajištěn příjem signálu Wi-Fi. 
 
 
 
