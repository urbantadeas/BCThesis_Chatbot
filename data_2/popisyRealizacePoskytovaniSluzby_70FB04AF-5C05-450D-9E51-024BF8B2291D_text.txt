 
DOMOV HORTENZIE,  
příspěvková organizace 
Za Střelnicí 1568, 744 01 FRENŠTÁT POD RADHOŠTĚM 
www.domovhortenzie.cz, tel.: 556 806 111 
 
POPIS REALIZACE  
poskytování služby sociální péče  
v Domově Hortenzie 
 
 
 
 
 
          
 
 
 
 
 
 
2
Obsah: 
 
I. 
Základní informace, veřejný závazek 
 
 
 
 
 
 
 3 
(poslání, cílová skupina, cíle organizace, služby, principy, kapacita, kontakty) 
II. 
Materiálně technické zajištění služby  
 
 
 
 
 
 
 7 
III. 
Způsob poskytování služby   
 
 
 
 
 
 
 
 8 
(žádost, smlouva, průběh poskytování služby, místo a čas poskytování služby) 
IV. 
Úhrady ubytování, stravy a sociálních služeb  
 
 
 
 
 
11 
V. 
Lékařská péče 
 
 
 
 
 
 
 
 
 
12 
VI. 
Služby sociální péče  
 
 
 
 
 
 
 
 
12 
VII. 
Práva uživatelů 
 
 
 
 
 
 
 
 
 
12 
VIII. 
Stížnosti  
 
 
 
 
 
 
 
 
 
 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
3
I. ZÁKLADNÍ INFORMACE, VEŘEJNÝ ZÁVAZEK 
 
Domov Hortenzie (dále jen DH) ve smyslu § 49 zákona č. 108/2006 Sb., o sociálních službách, ve 
znění pozdějších předpisů, poskytuje služby sociální péče v domově pro seniory a základní 
sociální poradenství ve smyslu § 37 výše uvedeného zák. č. 108/2006 Sb., jakož i volitelné 
činnosti. 
 
Poslání 
Posláním Domova Hortenzie ve Frenštátě pod Radhoštěm je poskytovat pobytovou sociální službu 
seniorům se sníženou soběstačností zejména z důvodu věku, jejichž situace vyžaduje pravidelnou 
pomoc jiné fyzické osoby.  
 
Cíl   
Cílem Domova Hortenzie je zajištění celodenní pečovatelské a ošetřovatelské služby uživatelům 
tak, aby byli individuálně podporováni v soběstačnosti, a aby jim bylo zabezpečeno důstojné, 
bezpečné a klidné prostředí v prostorách domova.  
 
Cílová skupina (okruh oprávněných osob pro koho je služba určena) 
Služby domova jsou určeny seniorům ve věku nad 65 let se sníženou soběstačností zejména 
z důvodu věku, jejichž situace vyžaduje pravidelnou pomoc jiné fyzické osoby.  
 
K odmítnutí žádosti může dojít v případech:  
a) pokud neposkytujeme službu, o kterou osoba žádá (osoba žádá např. terénní služby 
sociální péče, odlehčovací služby, aj.), 
b) pokud osoba nesplňuje podmínky okruhu oprávněných osob (nepotřebuje pravidelnou 
pomoc, je soběstačná a nedosáhla věku 65 let), 
c) pokud by osoba z důvodu závažné diagnózy závažným způsobem narušovala kolektivní 
soužití (např. z důvodu alkoholové či drogové závislosti, chronického duševního 
onemocnění, Alzheimerovy demence a jiných typů demence či závažné psychiatrické 
diagnózy), 
d) pokud osoba potřebuje trvalou péči v lůžkovém zdravotnickém zařízení. 
 
Případy zvláštního zřetele 
Vedení domova si vyhrazuje právo uzavřít smlouvu se žadatelem, který nesplňuje podmínky cílové 
skupiny, pod podmínkou zhodnocení situace zvláštního zřetele, což znamená, že má žadatel velmi 
vážnou sociální situaci.  
 
 
 
4
Cíle organizace  
 
Cíle Domova Hortenzie jsou cíleně zaměřené na individuální potřeby uživatelů. Každý rok se 
stanovují individuální cíle organizace zaměřené na oblasti: 
- 
kvality poskytované sociální služby,  
- 
bydlení a  
- 
stravování. 
 
Služby  
 
A) Ubytování 
DH uživateli služby poskytuje ubytování ve dvoulůžkovém pokoji nebo jednolůžkovém pokoji. 
K pokoji náleží: balkón nebo terasa nebo je pokoj bez balkónu či terasy.  
 
Pokoj je vybaven následujícím zařízením: lůžko, noční stolek, šatní skříň, komoda, polokřeslo, 
stropní světlo, stůl, židle, věšáková stěna s botníkem, dorozumívací zařízení s personálem. 
Sociální zařízení - umyvadlo, sprcha a WC jsou buď samostatné u pokoje nebo sdílené s jedním, 
dvěmi, třemi nebo  čtyřmi uživateli služby.  
 
Mimo pokoj a prostory uvedené v předchozím odstavci může uživatel služby způsobem obvyklým 
užívat společně s ostatními uživateli v domově také: jídelnu, knihovnu, společenskou místnost, 
vstupní halu, kuřárnu, klubovnu, zahradu, kuchyňku, televizní místnost.  
 
V ceně ubytování jsou i dodávky energií a služeb (topení, teplá a studená voda, elektrický proud, 
úklid, praní, žehlení, drobné opravy ložního, osobního prádla a ošacení).  
 
B) Stravování 
DH zajišťuje celodenní stravování v rozsahu třech hlavních jídel a dvou jídel vedlejších, pouze při 
léčbě inzulínem u diabetické diety je podávána druhá večeře. Strava je připravována ve vlastní 
kuchyni. V případě potřeby DH zajistí celodenní dietní stravování, a to dietu šetřící a diabetickou. 
 
C) Služby sociální péče 
 
Základní činnosti  
a)  
Pomoc při zvládání běžných úkonů péče o vlastní osobu  
 
Pomáháme při oblékání a svlékání včetně speciálních pomůcek, dále při přesunu na lůžko 
nebo vozík, při vstávání z lůžka, uléhání, změně poloh, při podávání jídla a pití, při 
prostorové orientaci a samostatném pohybu ve vnitřním i vnějším prostoru. 
 
5
b)  
Pomoc při osobní hygieně nebo poskytnutí podmínek pro osobní hygienu 
 
Pomáháme při úkonech osobní hygieny, při základní péči o vlasy a nehty a při použití WC. 
 
c)  
Zprostředkování kontaktu se společenským prostředím  
 
Podporujeme a pomáháme při využívání běžně dostupných služeb a informačních zdrojů, 
pomáháme při obnovení nebo upevnění kontaktu s rodinou, při dalších aktivitách 
podporujících sociální začleňování. Uživatelé mají možnost využívat běžné služby v blízkém 
okolí, a to obchod, restauraci. Asi 1 kilometr od DH se nachází náměstí, kde se v jeho 
blízkosti nachází poliklinika, pošta, obchod, banka, městský úřad, úřad práce, holič, apod. 
Uživatelé, kteří nemohou využívat sami nebo s doprovodem osoby blízké či jiným 
doprovodem tyto služby, nabízí domov zajištění holičských služeb (jedenkrát týdně), 
kadeřnických služeb (dvakrát měsíčně) a pedikérských služeb (jedenkrát měsíčně), prodej 
základních potravin (tzv. bufet - dvakrát týdně), občasný prodej ošacení či jiných věcí dle 
možností prodejců, a to vše přímo v domově. 
 
d)  
Sociálně terapeutické činnosti  
 
Poskytujeme takové činnosti a aktivity, jejichž poskytování vede k rozvoji nebo udržení 
osobních a sociálních schopností a dovedností podporujících sociální začleňování. 
 
e)  
Aktivizační činnosti  
 
Nabízíme volnočasové a zájmové aktivity tak, aby docházelo k obnovení nebo upevnění 
kontaktu s přirozeným sociálním prostředím, dále nabízíme možnost nácviku a upevňování 
motorických, psychických a sociálních schopností a dovedností. 
 
V rámci sociálně terapeutických a aktivizačních činností nabízíme:  
kulturní vystoupení (hudební, taneční, recitační, aj.), posezení v kavárně pro seniory 
organizované v DH, canisterapii, duchovní okénko, skupinové kondiční cvičení (paměťové 
hry, vědomostní kvízy), společenské hry (karty, kuželky, pétanque, aj.), pracovní a výtvarné 
činnosti, výlety do okolí, zajištění doprovodu na výstavy a kulturní programy mimo domov, 
pečení, vaření s uživateli, grilování, společenský ples, Mikulášská nadílka, předvánoční 
posezení, procházky po zahradě, smyslová aktivizace - nácvik chůze, nácvik jemné 
motoriky, reminiscence, promítání filmů, aj. DH zajišťuje jedenkrát měsíčně mši svatou.  
 
f)  
Pomoc při uplatňování práv, oprávněných zájmů a při obstarávání osobních záležitostí  
 
Pomáháme při komunikaci vedoucí k uplatňování práv a oprávněných zájmů. Sociální 
pracovnice poskytuje sociální poradenství a je nápomocna při jednání s úřady a dalšími 
institucemi.  
 
 
6
 
g)  
Základní sociální poradenství  
 
Je poskytováno sociální pracovnicí, která poskytne podporu při řešení sociální situace 
(informování o nárocích a vyřizování příspěvku na péči a dávek sociální péče, o nárocích na 
pořízení či zapůjčení kompenzačních a rehabilitačních pomůcek, o institucích v místním 
regionu, jež nabízí služby seniorům v oblasti zdravotní, sociální, vzdělávací a kulturní, 
vyhledávání a kontaktování odborníků podle povahy problému, atd.). 
 
D) Ošetřovatelská péče  
Poskytovatel dle § 36 výše uvedeného zákona o sociálních službách,  poskytuje ošetřovatelskou 
péči prostřednictvím svých zaměstnanců, kteří mají odbornou způsobilost k výkonu zdravotnického 
povolání a že je ošetřovatelská péče poskytována v nepřetržitém provozu, a to 24 hodin denně.  
Ošetřovatelská péče je prováděna na základě pokynu lékaře a dle platných právních předpisů. 
Potřebu lékařského ošetření nebo vyšetření ohlásí uživatel zdravotní sestře. Vlastní úraz nebo 
úraz jiné osoby uživatel ohlásí zdravotní sestře, nebo jinému pracovníkovi DH, který zajistí první 
pomoc. 
 
E) Volitelné služby  
DH uživatelům poskytuje další službu nad rámec základních činností, a to dopravu uživatele 
služebním vozidlem.  
 
Principy  
 
Naplňování základního poslání DH vychází z následujících principů:  
a)  
Respektování osobnosti a lidských práv, zachování lidské důstojnosti  
b)  
Individuálním přístupem respektovat individuální potřeby  
c)  
Podpora samostatnosti a soběstačnosti 
d)  
Podpora kontaktů se společenským prostředím 
e)  
Naslouchání 
f)  
Spolehlivost  
g)  
Respektování svobodné volby uživatele  
h)  
Profesionalita poskytovaných služeb  
 
Kapacita  
Kapacita služby je 87 uživatelů. 
 
 
 
 
7
Kontakty  
Domov Hortenzie, příspěvková organizace 
Za Střelnicí 1568, 744 01 Frenštát pod Radhoštěm 
Telefonní ústředna: 556 806 111 
E-mail.: info@domovhortenzie.cz, web.: www.domovhortenzie.cz 
 
V případě zájmu o podání žádosti do DH poskytuje informace sociální pracovnice, která rovněž 
může zajistit prohlídku domova. Konzultační hodiny pro veřejnost jsou stanoveny:  
Pondělí, středa:  
 
8,00 – 15,30 
Úterý, čtvrtek, pátek:  
8,00 – 13,00 
 
II. MATERIÁLNĚ TECHNICKÉ ZAJIŠTĚNÍ SLUŽBY 
 
Budova Domova Hortenzie je třípodlažní s bezbariérovým vstupem. Sociální služba je 
poskytována ve všech nadzemních podlaží budovy.  
 
Služba poskytována v prvním a druhém nadzemním podlaží je s ohledem na materiálně technické 
vybavení určena uživatelům se sníženou mobilitou a nižším stupněm soběstačnosti. Třetí 
nadzemní podlaží je určeno uživatelům s vyšší mírou mobility a vyšším stupněm soběstačnosti.  
 
V prvním nadzemním podlaží se nachází vstupní hala, kanceláře pracovníků, pracovna 
pečovatelského personálu, prádelna, WC pro osoby s omezenou pohyblivostí, WC, koupelna, 
skladové prostory a pokoje uživatelů. 
 
V druhém nadzemním podlaží se nachází jídelna, kuchyň, televizní místnost, klubovna s terasou, 
knihovna, pracovna ošetřovatelského personálu, WC pro osoby s omezenou pohyblivostí, WC, 
koupelna, skladové prostory, místnost pro kadeřnické a pedikérské služby a pokoje uživatelů.  
 
Ve třetím nadzemním podlaží se nachází kancelář ředitele, ordinace lékaře a rehabilitační sestry, 
WC pro osoby s omezenou pohyblivostí, WC, koupelna, skladové prostory, kuřárna, společenská 
místnost, kuchyňka uživatelů, pracovna pečovatelského personálu, střešní terasa a pokoje 
uživatelů. 
 
Vybavení pokojů a informace o společenských prostorech jsou uvedeny výše v Základních 
informacích.   
 
 
8
Služby sociální péče se poskytují přímo u uživatele na jeho pokoji, ke kterému náleží i sociální 
zařízení. V případě individuální potřeby uživatele je k dispozici na každém podlaží velká koupelna, 
kterou může využívat.   
 
Aktivizační činnosti se poskytují individuálně na pokoji nebo skupinově v jídelně, společenské 
místnosti, vstupní hale, klubovně, na zahradě, v kuchyňce nebo v televizní místnosti.  
 
V zařízení je osobní i lůžkový výtah. Zařízení provozuje vlastní stravovací provoz, jídlo je 
podáváno ve společné jídelně nebo na pokojích dle přání a potřeb uživatele.  
 
Zařízení má rovněž vlastní prádelnu a plynovou kotelnu s garáží pro služební automobil. Drobné 
údržbářské práce jsou řešeny vlastním personálem v údržbářské dílně. K budově domova náleží 
zahrada a parkoviště.  
III. ZPŮSOB POSKYTOVÁNÍ SLUŽBY 
 
Žádost o poskytnutí služeb v Domově Hortenzie 
 
Prvním krokem je podání žádosti o poskytnutí služeb v Domově Hortenzie (dále jen žádost). Tato 
žádost je k dispozici v domově u sociální pracovnice. Žádost je rovněž ke stažení na internetové 
adrese: www.domovhortenzie.cz. Vyplněná žádost se všemi náležitostmi, která je doručena do 
domova (osobně, poštou na adresu domova nebo elektronicky), je zaevidovaná.  
 
Žádost je hodnocena na základě informací od ošetřujícího lékaře ohledně zdravotního stavu 
žadatele s ohledem na soběstačnost (informace jsou z formuláře Aktuální vyjádření lékaře, který je 
přílohou žádosti). Je vhodné upozornit lékaře, který vyplňuje formulář Aktuální vyjádření lékaře 
k žádosti, aby neopomenul zakroužkovat zvládání úkonů soběstačnosti s ohledem na zdravotní 
stav žadatele, neboť toto jsou údaje, na základě kterých je hodnocena žádost a zařazena na 
patřičné místo do pořadníku.  
 
MUDr. Václav Filip, domovský lékař, zhodnotí, zda s ohledem na zdravotní stav splňuje žadatel 
podmínky cílové skupiny, tzn., zda je personál Domova Hortenzie schopen žadateli pomáhat 
s ohledem na jeho zdravotní stav. Dále žádost posuzuje hodnotící tým pracovníků Domova 
Hortenzie ve složení ředitele, vedoucí úseku přímé péče, vedoucí sociálního úseku, vedoucí 
zdravotního úseku a sociální pracovnice. 
 
Posuzování žádosti se hodnotí v oblastech: výše míry potřebnosti péče (stupeň závislosti na 
pomoci jiné fyzické osoby), sociální situace (zda žadatele žije sám, zda jsou jeho potřeby zajištěny 
např. rodinou či jinou službou), případně je hodnocena situace zvláštního zřetele (úmrtí pečující 
 
9
osoby či domácí násilí, aj.), dále je méně bodově hodnocen trvalý pobyt žadatele. Dalším 
rozhodujícím ukazatelem v případě, že jsou žádosti stejně bodově ohodnoceny, je datum podání 
žádosti.  
 
V případě, že žadatel nesplní podmínky pro zařazení do pořadníku (tzn., že nespadá do cílové 
skupiny z důvodu věku nebo zdravotního stavu), budete o tomto písemně vyrozuměn nejpozději do 
30-ti dnů od data podání žádosti a žádost bude zaslána zpět. 
 
V případě, že žadatel splní podmínky pro zařazení do pořadníku, bude písemně vyrozuměn do 
nejpozději do 30-ti dnů od data podání žádosti a jeho žádost bude zařazena do pořadníku 
žadatelů. 
 
Při uvolnění kapacity domova je žadatel s nejvyšší mírou potřebnosti navštíven za účelem 
sociálního šetření, kdy s ním sociální pracovnice projedná jeho individuální požadavky a potřeby 
(navrhne první verzi individuálního plánu – plánu pomoci a podpory) a dojedná s ním termín 
možného nástupu.  
 
Každou změnu údajů týkající se Vaší žádosti nahlaste, prosím, sociální pracovnici na telefonním 
čísle 556 806 119 nebo 734 260 456 (např. změna zdravotního stavu, změna aktuálního pobytu, 
aj.), které se rovněž můžete zeptat na případné jakékoliv dotazy. Pokud dojde ke změně 
zdravotního stavu a změně soběstačnosti, je potřeba doložit nové aktuální vyjádření, aby mohla 
být žádost znova přehodnocena a získala tak patřičné místo v pořadníku dle aktuálních potřeb.  
 
Smlouva o poskytnutí služby sociální péče v domově pro seniory 
 
Jestliže dojde k souladu požadavků zájemce s možnostmi poskytovatele, uzavře se smlouva o 
poskytnutí sociálních služeb podle zákona č. 108/2006 Sb., o sociálních službách, ve znění 
pozdějších předpisů, a to písemně. Ve smlouvě je stanoven osobní cíl uživatele (který je sjednán 
v rámci jednání se zájemcem o službu) a rozsah poskytování sociální služby (odkaz na proces 
individuálního plánování). V případě, že má žadatel ustanoveného opatrovníka nebo zmocněnce, 
uzavírá tuto smlouvu tato osoba. Pokud žadatel není schopen podpisu a nemá ustanoveného 
opatrovníka či zmocněnce, uzavírá mimořádně smlouvu Obecní úřad obce s rozšířenou 
působností Frenštát pod Radhoštěm.  
 
Průběh poskytování služby - proces individuálního plánování  
 
Individuální plánování je proces, který začíná již ve fázi jednání se zájemcem o službu, kdy jsou 
zjišťovány potřeby sociální péče a osobní cíl uživatele. Plánuje se průběh poskytování služeb, 
 
10
který vede k naplnění osobního cíle uživatele. Individuální plán je průběžně vyhodnocován a 
aktualizován. Na sestavení individuálního plánu se podílí při jednání se zájemcem uživatel se 
sociální pracovnicí, poté v domově s klíčovým pracovníkem.  
 
Osobní cíl, který je uveden ve smlouvě, bývá důvodem, proč žádá zájemce o službu a tento cíl je 
zanesen rovněž do dokumentace individuálního plánování. Např.: „V domově si přeji prožít klidné a 
bezpečné stáří zajištěním celodenní péče, chtěl bych udržovat kontakty se svoji rodinou a 
známými a žít jako doma.“. Osobní cíl je zaznamenán při jednání se zájemcem o službu do 
záznamu z jednání se zájemcem o službu, poté do smlouvy o poskytnutí sociální služby uživatele 
a souběžně do individuálního plánu uživatele, který je nedílnou součástí smlouvy.  
 
Individuální plán je písemný zápis toho, jakým konkrétním způsobem se bude péče, pomoc a 
podpora u uživatele zajišťovat. Tato dokumentace obsahuje: specifické informace, plán pomoci a 
podpory, plán osobních cílů s ohledem na možnosti a schopnosti zájemce/uživatele a hodnocení 
nastavených cílů, průběžné záznamy o poskytování služby a průběžné hodnocení.  
 
Specifické informace obsahují: údaje uživatele, jméno klíčového pracovníka a pracovníka, který 
ho bude zastupovat v době jeho nepřítomnosti, údaje kontaktní osoby a vymezení informací, které 
ji můžeme poskytnout, informace o opatrovnictví či zmocnění, informace denních zvyklostech, 
koníčcích a zálibách uživatele, informace o způsobu komunikace a dorozumívání se s uživatelem, 
různé individuální souhlasy uživatele pro způsob poskytování péče (např. souhlas či nesouhlas 
se vstupováním pečovatelek a pracovnic úklidu na pokoj v nepřítomnosti uživatele, dohoda o 
návštěvách personálu v noci, aj.) 
 
Plán pomoci a podpory obsahuje údaje o poskytování úkonů sociální péče, které už uživatel 
nezvládne sám (např. pečovatelky vyměňují ložní prádlo, pomáhají s osobní hygienou, doprovází 
na vyšetření, aj.). Konkrétní úkony jsou vyspecifikované a popsané, jakým způsobem jsou 
poskytovány, co přesně je uživateli poskytnuto a co ještě zvládá sám.  
 
Jednotlivý osobní cíl je takový, který pomůže uživateli něco zvládnout nebo se naučit nebo ho 
může rozvinout (např.: „Přeji si trénovat chůzi v chodítku, abych mohl sám chodit.“, „Chci se 
zvládnout sám obléknout.“, aj.). Jednotlivé osobní cíle se měsíčně hodnotí. Hodnocení je 
v individuálním plánu.  
 
Uživateli je v domově přidělena klíčová pracovnice, což je pečovatelka, která s ním bude 
plánovat osobní cíle a pomáhat je plnit, bude s ním plánovat poskytování pomoci a podpory a 
zjišťovat specifické požadavky.  
 
 
11
Místo a čas poskytování služby 
 
Služby sociální péče se poskytují v DH, na adrese Za Střelnicí 1568, Frenštát pod Radhoštěm, a to 
24 hodin denně, a to každý den po dobu platnosti smlouvy.  
 
IV. ÚHRADY UBYTOVÁNÍ, STRAVY A SOCIÁLNÍCH SLUŽEB 
 
Výše měsíční úhrady 
 
a) Ubytování a strava 
 
Jednolůžkový pokoj 
9.090,- Kč  
(ubytování činí 4 710,- Kč a strava 4 380,- Kč) 
 
 
 
9.300,- Kč  
(ubytování činí 4 920,- Kč a strava 4 380,- Kč) 
 
 
  
9.360,- Kč  
(ubytování činí 4 980,- Kč a strava 4 380,- Kč) 
9.720,- Kč  
(ubytování činí 5 340,- Kč a strava 4 380,- Kč) 
 
Dvoulůžkový pokoj 
8.940,- Kč (ubytování činí 4 560,- Kč a strava 4 380,- Kč) 
9.060,- Kč (ubytování činí 4 680,- Kč a strava 4 380,- Kč) 
 
Při stanovení ceny za ubytování je zohledněno, zda pokoj je jednolůžkový či dvoulůžkový a zda má 
nebo nemá samostatný balkón nebo terasu. 
 
Stravné na den je 146,- Kč. Cena 79,- Kč je za potraviny a 67,- Kč za provozní náklady.  
 
Uživatel není povinen sdělovat výši svého příjmu, pokud mu po zaplacení úhrady za pobyt a stravu 
zůstane minimálně 15% příjmu. V případě, že mu nezbyde po zaplacení úhrady za ubytování a 
stravu z jeho příjmu  minimálně 15 %, dokládá DH výši svého důchodu, aby mohla být vypočtena 
platba za ubytování a stravu.  
 
Úhrada za ubytování a stravu se platí zálohově, a to do 30. dne v kalendářním měsíci, za který má 
být zaplacena.  
 
b) Sociální péče 
K úhradě sociální péče slouží dávka příspěvek na péči. V případě přijetí do DH pomůže uživateli 
tuto dávku vyřídit sociální pracovnice.  
 
 
12
Uživatel, kterému byl přiznán příspěvek na péči, hradí jeho plnou výši poskytovateli za poskytování 
služeb sociální péče dle zákona č. 108/2006 Sb., o sociálních službách, v platném znění. 
 
c) Volitelné služby za úhradu 
Poskytovatel uživatelům poskytuje další služby nad rámec základních činností, a to dopravu 
uživatele služebním vozidlem.    
 
Uživatel nemá dostatečné příjmy 
 
Jestliže uživatel nemá vlastní příjem nebo jeho příjem nepostačuje na úhradu nákladů, může se 
poskytovatel sociální služby dohodnout na spoluúčasti na úhradě těchto nákladů s jeho osobou 
blízkou, a to s jeho souhlasem. Když osoba blízká souhlasí s doplácením, uzavírá s ní 
poskytovatel dohodu o spoluúčasti na úhradě nákladů.    
 
V. LÉKAŘSKÁ PÉČE 
 
Lékařská péče  
 
DH respektuje u každého uživatele jeho svobodnou volbu lékaře. DH také poskytuje možnost se 
zaregistrovat u praktického lékaře, který zde pravidelně ordinuje, a to 2 x týdně podle ordinačních 
hodin. Pokud se uživatel rozhodne zůstat i nadále v péči svého dosavadního lékaře, bude mu 
veškerá lékařská péče zajišťována tímto lékařem (zajišťuje uživatel a jeho rodina), s výjimkou 
náhlého zhoršení zdravotního stavu, který vyžaduje přivolání LSPP (lékařské služby první pomoci) 
nebo záchranné služby. Do DH docházejí i další odborní lékaři, a to diabetolog a psychiatr. 
 
VI. SLUŽBY SOCIÁLNÍ PÉČE 
 
Služby sociální péče v DH vykonávají pracovnice v sociálních službách - pečovatelky, a to 
v nepřetržitém provozu.  Aktivizační a terapeutické činnosti provádějí pracovnice v sociálních 
službách – instruktorky, a to v pracovním týdnu od pondělí do pátku, mimořádně při víkendových 
kulturních a jiných akcích i o víkendu. Sociální péče se poskytuje na základě individuálních potřeb 
uživatele, které jsou zaznamenávány do dokumentace individuálního plánování. Úkony sociální 
péče viz výš. 
 
VII. PRÁVA UŽIVATELŮ 
 
a) Uživatelům jsou zajištěna práva vyplývající z Listiny základních práv a svobod, jako např. 
právo na osobní svobodu, zachování lidské důstojnosti, osobní cti, dobré pověsti, právo 
 
13
ochrany jeho jména, soukromých listin, majetku, obydlí, ochrany před neoprávněným 
zasahováním do soukromého a rodinného života, právo na svobodu pohybu a pobytu, svobodu 
myšlení, svědomí a náboženského vyznání, svobodu projevu a právo na informace, právo 
podílet se na správě veřejných věcí přímo nebo svobodnou volbou svých zástupců, právo na 
ochranu zdraví atd.; 
b) právo navrhnout takový způsob podpory, jaký jim nejlépe vyhovuje; 
c) právo navrhovat změny v poskytování sociální služby dle svého zdravotního stavu a sociální 
situace; 
d) právo na odstoupení od smlouvy o poskytování služby bez udání důvodu; 
e) právo na zajištění soukromí; 
f) právo na podání srozumitelných informací vhodnou formou (tisk informací větším písmem dle 
potřeby uživatele, doplnění textu obrázky – piktogramy, možnost sjednání průvodcovské a 
předčitatelské sociální služby); 
g) právo na kontakt s ostatními lidmi a komunitou (DH podporuje kontakt s rodinou, přáteli, 
společenským a kulturním děním - např. uživatelům poskytujeme možnost doprovodu či 
dovozu na různé akce);  
h) právo na přiměřené riziko (př.: personálu se může jevit, že uživatel je nedostatečně oblečen, 
na tuto skutečnost ho upozorní, ale rozhodnutí je na uživateli); 
i) 
právo na ochranu před zneužitím poskytnutých informací – závazek mlčenlivosti platí pro 
všechny pracovníky; 
j) 
právo na ochranu před předsudky a negativním hodnocením; 
k) právo podat podnět, připomínku nebo stížnost ve vztahu k poskytování služby či ke konkrétním 
pracovníkům; 
l) 
právo na volbu a změnu klíčového pracovníka. 
 
VIII. STÍŽNOSTI 
 
Vymezení základních pojmů 
 
Připomínka 
Např. drobná kritika, pojmenování nedostatku nebo dílčí nespokojenost. 
Podnět 
Podání návrhu uživatele nebo jiné osoby ke zlepšení kvality sociálních služeb. 
Stížnost  
Projev nespokojenosti uživatele nebo jiné osoby s poskytovanou sociální službou, nebo se 
způsobem, jak je poskytována. Jedná se zejména o taková podání, která poukazují na porušení 
práv uživatelů, jejichž zajištění je spojeno s odpovědností či povinností poskytovatele. 
 
 
14
Jak je možné připomínku, podnět či stížnost podat 
 
Každý uživatel DH má právo podat podnět, připomínku nebo stížnost. Formálně je může podat 
ústně (osobně, telefonicky) nebo písemně (dopisem nebo elektronickou poštou). Dále je možné je 
podat neformálně (anonymní formou) - písemně sepsaný podnět, připomínka nebo stížnost se 
vloží do označené schránky stížností.  
Uživatel může stížnost podat prostřednictvím jiné osoby (zaměstnanci DH nebo jiné blízké osoby).  
  
Průběh vyřízení stížnosti 
 
a) Pověřený pracovník provede zápis podnětu, připomínky či stížnosti, ve kterém uvede datum, 
kdo stížnost podává, obsah sdělení a co stěžovatel žádá či očekává. Stížnost je zaevidována 
také do knihy stížností. 
b) Prošetření stížnosti probíhá co nejrychleji a bez zbytečných průtahů. Lhůta pro vyřízení 
stížnosti je 21 dnů. 
c) Uživateli je poté písemně sděleno, jak byla stížnost prošetřena a jaká byla přijata opatření. 
Připomínky a podněty se vyřizují ústně.  
d) Vyhodnocení a opatření anonymní stížnosti je vyvěšeno na nástěnce DH po dobu alespoň 1 
měsíce. 
 
Tabulka kontaktů na organizace, u kterých může uživatel nebo jeho blízká osoba podat 
stížnost v případě nespokojenosti. 
 
Organizace 
Adresa 
Telefonní kontakt 
Moravskoslezský kraj 
Krajský úřad 
28. října 117, 702 18 Ostrava 
e-mail:  
posta@kr-moravskoslezský.cz 
595 622 150 
Veřejný ochránce práv 
 
Údolní 39, 602 00 Brno 
e-mail: podatelna@ochrance.cz 
542 542 111 
MPSV  
(ministerstvo 
práce 
a 
sociálních věcí)  
Na Poříčním právu 1/376,  
128 01 Praha 2 
e-mail: posta@mpsv.cz 
221 922 809 
Český helsinský výbor 
 
Štefánikova 21, 150 00 Praha 5 
e-mail: socialnislužby@helcom.cz 
220 515 188  
220 515 223 
 
 
 
 
15
Platnost: 1. 9. 2014 
 
Schválil:  
Bc. Jiří Absolon, v. r.  
ředitel Domova Hortenzie 
