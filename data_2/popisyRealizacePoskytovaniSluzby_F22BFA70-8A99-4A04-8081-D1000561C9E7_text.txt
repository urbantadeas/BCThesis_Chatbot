Popis realizace poskytování sociálních služeb 
 
 
Název poskytovatele 
 
Centrum sociální a ošetřovatelské pomoci v Praze 10 
Druh služby 
Identifikátor 
 
Domov pro seniory 
2181992 
Forma služby 
 
Pobytová 
Název zařízení a místo 
poskytování 
Domov pro seniory Zvonková, Zvonková 2902/6, Praha 10 – 
Záběhlice, 106 00 
 
 
Cílová skupina  
V souladu se zákonem č. 108/2006 Sb. § 49 se v domově pro seniory poskytují 
pobytové služby osobám, které mají sníženou soběstačnost zejména z důvodu věku, 
jejichž situace vyžaduje pravidelnou pomoc jiné fyzické osoby a dosáhly věku 65 let. 
 
Jednání se zájemcem o službu, vstup uživatele do služby 
1) Postup v případě zájmu o zahájení služby v Domově pro seniory 
  
-    Objednání osobní informační schůzky se sociální pracovnicí Domova, o který má 
     žadatel o službu zájem. 
 
-    Schůzku si může zájemce objednat telefonicky, elektronicky nebo osobní návštěvou 
     u sociální pracovnice v Domově. 
  
  
2)    Informační schůzka se sociální pracovnicí Domova 
  
- 
Tato schůzka je pro zájemce o službu pouze informační. 
- 
Schůzka se může konat v kanceláři sociální pracovnice nebo tam kde se zájemce o 
službu nachází v případě, že se jí ze zdravotních důvodů nemůže zúčastnit 
v Domově. 
- 
Z informací od zájemce o zdrojích (osobách, jiném druhu sociální služby) a 
posouzením jeho nepříznivé sociální situace sociální pracovnice zjistí, zda službu 
nemůže poskytovat někdo jiný a zda je zájemce vhodný pro zahájení sociální služby 
v Domově.  
- 
Po posouzení nepříznivé sociální situace zájemce a v případě, že zájemce nebude 
vhodným pro zahájení služby v tomto druhu sociální služby, bude zájemci sociální 
pracovnicí poskytnuto základní sociální poradenství a doporučen kontakt na jinou 
instituci. 
- 
Poté co sociální pracovnice posoudí, že zájemce o službu je vhodný pro zahájení 
služby v Domově, společně s ním sociální pracovnice posoudí jeho osobní cíle, 
potřeby, které by vzhledem k  možnostem a schopnostem zájemce bylo možné 
realizovat pomocí činností, které může Domov poskytnout. Součástí posuzování 
toho zda je Domov schopen poskytnout zájemci službu dle jeho potřeb je prohlídka 
Domova a podání základních informací o Domově.  
- 
Informační schůzku se zájemcem si sociální pracovnice zaznamenává. 
- 
V případě, že jsou podmínky splněny na základě předaných informací a zájemce se 
rozhodne službu Domova využívat, může za pomocí sociální pracovnice podat 
Žádost o přijetí do Domova. Po podání Žádosti o přijetí do Domova si sociální 
pracovnice se zájemcem domluví termín sociálního šetření v místě jeho 
momentálního pobytu. Sociální šetření bude provedeno nejpozději do tří měsíců od 
podání Žádosti o přijetí do Domova.  
  
3)       Sociální šetření 
  
- 
Sociální pracovnice navštíví zájemce v místě jeho momentálního pobytu, kde 
s ním vyplní Kritéria pro hodnocení zájemce o pobytovou službu v Domově – 
www.csop10.cz.  
 
- 
Součástí sociálního šetření je: 
 
1. Zjištění dostupnosti zdrojů a dalších služeb v okolí a jak je zájemce o službu 
využívá. 
2. Jaké je zájemcovo sociální zázemí. 
3. Kdo zájemci o službu a jak často pomáhá. 
4. Jaké vztahy je potřeba zachovat eventuálně rozvíjet. 
5. Jaký je zájemcův potenciál (vychází z jeho schopností). 
  
Sociálním šetřením sociální pracovnice zjistí zájemcovo skóre potřebnosti a výsledek 
tohoto šetření mu oznámí. V případě, že zájemce naplní podmínky pro přijetí do 
Domova (viz Pravidla pro přijetí a odmítnutí žadatelů do Domovů pro seniory CSOP 
v Praze 10 – www.csop10.cz) je jeho Žádost o přijetí evidovaná v Knize žadatelů pro 
přijetí. V případě, že nenaplní Podmínky pro přijetí do Domova na základě dosaženého 
skóre je mu písemně oznámeno do 30 dnů od sociálního šetření, že jeho Žádost o 
přijetí nebude evidována v Knize žadatelů k přijetí. O službu pak zájemce může 
zažádat opětovně.  
  
4)      Zahájení sociální služby v Domově 
  
V případě, že se v Domově uvolní místo, a zájemce bude žadatelem s nejvyšším 
dosaženým počtem bodů, bude sociální pracovnicí kontaktován za účelem  zahájení 
služby v Domově.  U zájemce bude provedeno nové sociální šeření s cílem zjistit jeho 
aktuální sociální a zdravotní stav a vhodnost volného pokoje. Sociální šetření provede 
sociální pracovnice Domova. 
Na základě tohoto sociálního šetření sociální pracovnice Domova požádá vedoucího 
Domova o svolání Pracovní skupiny určené k rozhodování o přijetí zájemců o službu, 
která rozhodne o jeho přijetí  s přihlédnutím na zájemcovo   skóre potřebnosti a na jeho 
aktuální sociální situaci. 
Na základě rozhodnutí Pracovní skupiny CSOP v Praze 10 uzavře se zájemcem 
Smlouvu o poskytování sociální služby v Domově.  
5)      Evidence nepřijatých zájemců o službu 
 
V případě, že zájemcova Žádost o poskytování sociální služby byla zamítnuta, je mu 
žádost vrácena i s přílohami k ní náležícími a to doporučenou poštou do 30 dnů i 
s oznámením o důvodu zamítnutí žádosti. 
 
 
Rozsah poskytované služby  
Domov pro seniory se řídí při poskytování služeb zákonem č.108/2006 Sb., o sociálních 
službách a prováděcím předpisem k zákonu, tj. vyhláškou č. 505/2006 Sb. 
 
Zdravotní, ošetřovatelská i sociální péče je poskytována prostřednictvím pracovníků, 
kteří mají odbornou způsobilost k výkonu povolání. Odbornou lékařskou péči zajišťuje 
praktický lékař a další odborní lékaři (psychiatr a urolog), kteří do Domova pravidelně 
docházejí. 
 
Pracujeme s uživateli na základě znalosti jejich dosavadního života pomocí osobního 
profilu, individuálních plánů a jejich přehodnocování na základě měnících se potřeb 
jednotlivých uživatelů.  
 
Spolupracujeme s organizacemi, které nám pomáhají se začleňováním do přirozeného 
prostředí např. návštěvy divadel, památek, výstav, vycházky aj. V rámci 
mezigeneračního setkávání spolupracujeme se společností Mezi námi, kdy do Domova 
dochází děti z mateřských škol a zapojují se do společných aktivit s našimi uživateli. 
Domov získal značku „Mezi námi“. 
Uživatelům nabízíme aktivizační činnosti např. keramika, ruční práce, pěstování 
bylinek, společenské hry, dámský a pánský klub, muzikoterapie. 
Myslíme i na duchovní potřeby našich uživatelů, v domově je vysvěcená kaple, ve které 
se pravidelně konají bohoslužby. 
 
 
 
Poslání a zásady poskytované služby 
 
Poslání: 
Posláním domova je poskytovat nezbytně nutnou podporu a pomoc seniorům, kteří 
z důvodu věku potřebují péči, která jim nemůže být zajištěna  v jejich domácím 
prostředí.  
 
Zásady poskytování služby: 
 
1. Respektujeme potřeby uživatelů a zohledňujeme jejích dosavadní schopností a 
dovednosti.  
2. Co nejvíce propojujeme sociální a ošetřovatelskou péči o uživatele.  
3. Při práci používáme nejnovější postupy a přístupy v péči o seniory. 
4. Respektujeme svobodné rozhodování a vlastní vůli uživatelů.  
Dodržováním zásad vytváří poskytovatel podmínky, aby uživatelé, jimž poskytuje 
sociální službu, mohli uplatňovat vlastní vůli při řešení své nepříznivé sociální situace. 
 
 
Vyřizování stížností 
 
Stížnost lze podávat ústně, písemně i telefonicky každému ze zaměstnanců CSOP 
v Praze 10. Stížnost je zaznamenána a neprodleně prošetřena, o zjištěných 
skutečnostech je sepsána Zpráva o výsledku šetření stížnosti. Max. vyřizovací lhůta 
stížnosti je 30 dní ode dne převzetí stížnosti. Tato může být z objektivních důvodů 
prodloužena max. opět o 30 dní, pakliže je nutno v zájmu důsledného prošetření 
stížnosti konat další šetření či kontaktovat jiné organizace. O každé stížnosti je 
vedoucím domova informován ředitel CSOP v Praze 10. Stížnosti včetně Zprávy o 
výsledku šetření jsou evidovány u asistentky ředitele. Stěžovatel je po ukončení šetření 
vyrozuměn o vyřízení své stížnosti předem domluvenou formou (ústně, písemně, 
metodou alternativní komunikace nebo jinou stěžovateli osobně srozumitelnou formou). 
O vyrozumění je proveden zápis.  
 
 
Ukončení služby 
Smlouva o poskytování sociální služby může být ukončena vzájemnou písemnou 
dohodou obou smluvních stran, nebo výpovědí. 
 
1) Osoba může smlouvu vypovědět i bez udání důvodu. Výpovědní lhůta činí 30 
kalendářních dnů a počíná běžet ode dne prokazatelného doručení písemné 
výpovědi domovu.   
 
2) Domov může smlouvu vypovědět z důvodů: 
           a/ jestliže Osoba porušuje své povinnosti vyplývající ze smlouvy. Za porušení      
           smlouvy se považuje zejména: 
nezaplacení úhrady Osobou podle článku VII., odst. 8 této smlouvy 
zamlčení přiznání příspěvku na péči nebo změn v jeho výši;          
b/ jestliže Osoba po opětovném upozornění poruší povinnosti, vyplývající 
z Domovního řádu Domova;  
c/ jestliže se Osoba chová k pracovníkům Domova, nebo jiným Osobám Domova 
způsobem, který je v rozporu s dobrými mravy případně svým jednáním či 
chováním narušuje klidné soužití s ostatními Osobami; 
d/ jestliže Osoba před přijetím do Domova zamlčela skutečnosti, pro které by 
jinak nemohl být do Domova přijata; 
e/ jestliže Osoba přestane splňovat kritéria cílové skupiny Domova. 
 
3) Výpovědní lhůta pro výpověď danou Domovem z důvodů uvedených v odst. 2 
tohoto článku činí 30 dní, a počíná běžet ode dne prokazatelného doručení 
písemné výpovědi Osobě nebo jejímu zástupci v této smlouvě uvedenému. 
 
 
 
 
Úhrady za služby 
Úhrada za pobyt a stravu je stanovena dle vyhlášky č.505/2006 Sb. v platném znění. 
Po úhradě za ubytování a stravu musí uživateli zůstat alespoň 15 % jeho pravidelného 
měsíčního příjmu. Příspěvek na péči není započítáván do úhrady za pobyt a stravu. 
Tento příspěvek náleží Domovu.  
 
 
 
Další doplňující informace 
Více informací o poskytované službě naleznou zájemci v našich letácích, v Katalogu 
sociálních a návazných služeb poskytovaných občanům MČ Praha 10, které najdou na 
běžně dostupných místech. Informace v elektronické podobě jsou na portále sociálně 
zdravotních služeb MČ Praha 10 nebo na našich webových stránkách www.csop10.cz . 
 
Domov poskytuje zprostředkované služby 
Stravování návštěv 
                                Dle ceníku dodavatelské organizace 
 
Zprostředkovávané služby pro klienty 
Pedikúra 
Dle ceníku pedikérky 
Kadeřník 
Dle ceníku kadeřníka 
 
Fakultativní činnosti 
Nad rámec základních činností jsou uživatelům nabízeny fakultativní činnosti. Jedná se 
např. o zapůjčení místnosti k oslavám apod. Fakultativní činnosti jsou účtovány dle 
platného zveřejněného ceníku. 
 
Prostory, materiální a technické vybavení 
Služby jsou poskytovány v reprezentativním a příjemném prostředí v dvoupatrové 
budově s přilehlou zahradou. Všechny prostory jsou bezbariérové. Nabízíme 
dvoulůžkové a jednolůžkové pokoje. Každý uživatel má k dispozici šatní skříň s 
trezorem, závěsnou skříňku, elektricky polohovatelné lůžko, noční stolek. Na pokoji je 
dále stůl a židle, závěsná BTV s LCD obrazovkou a chladničkou. Kompletně vybavená 
koupelna včetně závěsných poliček, madel, sedačky ve sprchovém koutě a vysoušeče 
vlasů je součástí každého pokoje. Uživatelé také mohou využívat koupelnu s vanou, 
společné prostory jako je jídelna, hala s posezením. Také je možno využívat aktivizační 
místnosti- keramická dílna, reminiscenční místnost s knihovnou, kuchyňka, šicí dílna.  
Poskytovatel  CSOP v Praze 10 má takové materiální a technické vybavení, které 
odpovídá druhu a rozsahu poskytované služby. Vybavení je ve vlastnictví CSOP 
v Praze 10. 
 
 
 
 
 
 
