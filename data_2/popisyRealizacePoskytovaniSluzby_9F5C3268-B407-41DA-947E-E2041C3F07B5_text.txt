1 
                           Popis realizace služby 
 
 
 
Název poskytovatele 
BH Nemocnice Vimperk a.s. 
Druh služby 
Domov seniorů Vimperk 
Forma služby 
pobytová 
Název zařízení a místo 
poskytování, kontakty 
BH-Nemocnice Vimperk a.s., Pivovarská 158, 38501 Vimperk 
Bc. Iva Doulová, tel. 388 400 145, 736 670 621 
Kapacita 
23 lůžek 
 
 
Poslání  
Posláním Domova je vytvořit příjemné, přátelské prostředí pro seniory, podpora individuálních 
přání, respekt a tolerance k druhému. 
 
 
Cíle 
Cílem je podpora a udržení soběstačnosti a samostatnosti v dílčích oblastech běžného života, řešit 
sociální situaci. Podporovat začlenění do společnosti a ochranu před sociálním vyloučením. 
 
- 
organizovat poskytování služby tak, aby uživatelé mohli uplatňovat vlastní vůli 
- 
podporovat uživatele při zvládání každodenní péče o sebe sama (osobní hygiena, 
oblékání, příjem potravy, vyprazdňování) 
- 
poskytovat potřebnou a odbornou péči uživatelům zcela závislým na péči jiné osoby 
- 
podpora a pomoc při uplatňování práv a oprávněných zájmů, obstarávání osobních 
záležitostí klienta, pomoc a podpora při využívání běžně dostupných služeb a 
informačních zdrojů, pomoc při obnově či upevnění kontaktů s rodinou, pomoc a 
podpora při dalších aktivitách vedoucí k sociálnímu začleňování 
- 
nabízet sociálně-terapeutické a aktivizační činnosti, rozvíjet či udržovat schopnosti a 
dovednosti všech uživatelů, včetně nácviku pracovních a jiných dovedností  
- 
kontakt se společenským prostředím, využití informačních zdrojů, zajištění 
kulturních a vzdělávacích programů, duchovního vyžití a zábavy, které vedou k 
rozvoji a udržení osobních sociálních schopností   
- 
vytvářet podmínky pro individuální volnočasové aktivity  
- 
podporovat uživatele při utváření mezilidských vztahů 
 
 
Cílová skupina (okruh osob, pro které je služba určena a pro které určena není) 
Senioři, kteří z důvodu nepříznivé sociální situace způsobené věkem a neuspokojivým zdravotním 
stavem, potřebují částečnou nebo úplnou podporu jiné osoby při zajištění základních životních 
potřeb. 
 
Sociální služba je určena osobám od 65 let.  
 
2 
Není určena: 
- 
osobám, kteří hrubě porušují pravidla soužití  
- 
osobám s akutním infekčním onemocněním 
- 
osobám, jejichž chování by z důvodu duševní poruchy závažným způsobem 
narušovalo kolektivní soužití 
- 
osobám, které nevyžadují pomoc jiné fyzické osoby 
- 
osobám, které by takto řešily pouze bytovou otázku 
 
 
 
Zásady poskytování sociální služby 
 
Respektování základních lidských práv – uživatel je pro nás vždy partner, bez ohledu na své postižení 
- 
vstřícnost 
- 
pochopení a porozumění 
- 
slušnost 
- 
respekt  
- 
podpora a pomoc 
- 
tolerance 
- 
odbornost 
Místo a prostředí 
Na Šumavě v klidné části města Vimperk v areálu zařízení, prostory v prvním patře hlavní budovy, 
bezbariérový přístup. Z oddělení je přímý bezbariérový východ na terasu a ven. Součástí areálu je 
park a parkoviště. 
Jednání se zájemcem o službu, vstup uživatele do služby, uzavření smlouvy 
Jednání se zájemcem je proces, ve kterém se vyjasňují podmínky poskytování služby mezi 
poskytovatelem a uživatelem, popřípadě zákonným zástupcem. Tento proces musí být pro všechny 
strany transparentní. Jde tedy o vyjasnění vzájemných očekávání. 
Cílem je: 
- 
poskytnutí dostatku srozumitelných informací zájemci o službu 
- 
získání informací o zájemci o službu 
- 
informace o financování služby 
 
Jednání má několik fází: 
a) Poskytování obecných informací o službě  
b) Podání žádosti o službu a vyplnění osobního dotazníku  
c) Zpracování žádosti 
d) Sociální šetření v přirozeném prostředí klienta nebo v místě, kde se klient v době šetření nachází 
f) Přijetí a navazuje proces uzavírání Smlouvy o poskytování sociální služby. 
 
Smlouva se s uživatelem uzavírá vždy při zahájení poskytování sociální služby.  
Smlouva blíže definuje podmínky, za nichž je možné službu poskytovat a upravuje podrobně, výstižně a 
přesně všechny práva a povinnosti smluvních stran. Postupuje se tak, aby uživatel smlouvě a 
dohodnutým skutečnostem rozuměl. 
 
3 
 
Již ve fázi jednání se zájemcem o službu začíná proces individuálního plánování. Smyslem je hlouběji 
porozumět preferencím uživatele, jeho potřebám a tomu co má rád.  
Popis služby 
 
 
a) poskytnutí ubytování  
 
Ubytování 
Uživateli se poskytuje ubytování ve 1. patře hlavní budovy. K dispozici jsou jednolůžkové a 
dvoulůžkové pokoje. Pokoje jsou standardně vybaveny polohovacími postelemi, nočními stolky, 
sedacím nábytkem, stolem, skříněmi případně televizorem. Pokoj lze po dohodě s poskytovatelem 
dovybavit rádiem.  
Dále je uživatelům k dispozici 4 bezbariérové koupelny a společné WC. Pokoje je možné 
přizpůsobit individuálním požadavkům a potřebám klienta. 
Dále mohou uživatelé užívat obvyklým způsobem společné prostory: 
- 
jídelnu 
- 
kuchyňku 
- 
společenskou místnost s TV a případně DVD 
- 
koupelnu 
- 
společná WC 
- 
aktivizační dílnu 
- 
terasu 
- 
park 
Poskytnutí ubytování v sobě zahrnuje také úklid, ložní prádlo, praní a drobné opravy ložního a osobního 
prádla a ošacení, žehlení.  
Uživatel je povinen užívat přidělené ubytovací prostory způsobem obvyklým a udržovat je v souladu s 
vnitřními předpisy domova a Domácím řádem a nesmí v nich bez souhlasu poskytovatele provádět 
žádné změny.  
 
b) poskytnutí stravy  
 
Stravování  
Poskytovatel zajišťuje celodenní stravování pro uživatele odpovídající věku, zásadám racionální výživy 
poskytovatel a potřebám dietního stravování v rozsahu minimálně 4 jídel denně.  
Stravování probíhá na základě a podle pravidel předem zveřejněného jídelního lístku.  
V případě potřeby poskytovatel zajistí stravování podle individuálních potřeb uživatele či úpravu stravy 
podle potřeb uživatele.  
 
c) pomoc při zvládání běžných úkonů péče o vlastní osobu,  
d) pomoc při osobní hygieně nebo poskytnutí podmínek pro osobní hygienu 
e) výchovné, vzdělávací a aktivizační činnosti 
f) zprostředkování kontaktu se společenským prostředím,  
g) sociálně terapeutické činnosti,  
h) pomoc při uplatňování práv, oprávněných zájmů a při obstarávání osobních záležitostí.  
 
 
 
4 
 
Zdravotní a ošetřovatelská péče  
je zajišťována zdravotními sestrami v nepřetržitém provozu, dále pak prostřednictvím smluvního 
praktického lékaře v daných ordinačních hodinách a v případě akutní potřeby uživatele lékaři 
léčebny dlouhodobě nemocných (součást komplexu) nepřetržitě. Odborní lékaři jsou zajišťování dle 
doporučení ošetřujícího lékaře, potřeb a přání klienta. 
 
Rehabilitace  
Dle ordinace lékaře a individuálních potřeb a požadavků klienta je do denních činností zařazena 
základní rehabilitace fyzioterapeutem a pod jeho vedením ji vykonávají i všichni pracovníci v přímé 
péči. Rehabilitační procedury jsou zajištěny prostřednictvím oddělení rehabilitace, která je součástí 
komplexu. 
 
 
 
Pravidla pro vyřizování stížností 
 
 
Podání stížnosti (ústní, písemné, elektronicky, telefonicky).  
↓  
Stížnosti přijímají všichni zaměstnanci zařízení a předávají k řešení dle kompetencí.  
↓  
Šetření, zjištění skutečností, záznam ze šetření.  
↓  
Posouzení zjištění, rozhodnutí o stížnosti, příp. nápravná opatření.  
↓  
Písemná odpověď nebo projednání odpovědi se zápisem (do 30 dnů).  
↓  
Pokud není spokojen: možnost obrátit se na statutárního zástupce zařízení, vnitřního ombudsmana 
nebo na veřejné instituce zabývající se ochranou práv.  
↓  
Kontrola – jak je stěžovatel spokojen s řešením.  
 
 
 
Ceník sociálních služeb 
 
 
Ceník poskytovaných služeb a fakultativních služeb je zveřejněn na webových stránkách 
www.nemocnicevimperk.cz. Ceník služeb se řídí zákonem o sociálních službách a vyhláškou  
č. 505/2006 Sb. 
 
 
 
 
 
 
 
