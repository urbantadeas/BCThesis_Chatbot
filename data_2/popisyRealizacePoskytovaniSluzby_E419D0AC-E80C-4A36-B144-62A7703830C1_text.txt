 
    Popis realizace poskytování sociálních služeb                                       
 
 
Název poskytovatele 
Sociální služby Uherské Hradiště, p.o. 
Druh služby 
domovy pro seniory 
Identifikátor 
5582729 
Forma služby 
pobytová 
Název zařízení a místo 
poskytování 
Domov pro seniory Uherský Ostroh 
Školní 774, 687 24 Uherský Ostroh, 
doprovody i mimo uvedenou adresu 
 
Poslání  
Posláním Domova pro seniory v Uh. Ostrohu je poskytovat sociální služby seniorům, kteří 
mají sníženou soběstačnost v základních životních dovednostech, zejména z důvodu věku a 
jejichž situace vyžaduje pravidelnou pomoc jiné fyzické osoby a tuto péči nelze zajistit 
v přirozeném sociálním prostředí jinými dostupnými službami. 
 
 
Cílová skupina  
 
V Domově pro seniory Uherský Ostroh se poskytuje pobytová služba v souladu s § 49 zákona č. 
108/2006 Sb., o sociálních službách, osobám nad 60 let věku, které mají sníženou soběstačnost 
zejména z důvodu věku, nejsou schopny se o sebe postarat v domácích podmínkách, ani za 
pomoci rodiny či terénních služeb. 
 
 mladší senioři od 60 - 80 let věku  
 starší senioři nad 80 let 
 
 
Zásady poskytování sociální služby 
Domov pro seniory Uherský Ostroh usiluje především o to, aby uživatelé žijící v domově 
byli co nejdéle soběstační, aby nezůstali izolováni (odloučeni od okolí) a žili, co nejvíce 
běžným způsobem života. 
Služby domova respektují individuální potřeby každé osoby, chrání její soukromí, podporují 
její důstojnost a sociální začleňování. 
 
 
Jednání se zájemcem o službu, vstup uživatele do služby 
Základní sociální poradenství 
 
Základní sociální poradenství je poskytováno zájemci nebo jeho rodině při prvním kontaktu se 
zařízením a jedná se o tyto případy: 
 
 Zájemce se pouze informuje o situaci v zařízení a nechce v současné době nastoupit 
 Rodina nebo blízcí budoucího zájemce se informují o poskytovaných službách 
 Zájemce nespadá do cílové skupiny zařízení, nebo požaduje jiný typ služeb 
  
Sociální pracovnicí jsou poskytnuty základní informace o poskytovaných službách v Domově pro 
seniory Uherský Ostroh a o dalších možnostech řešení nepříznivé situace (např. kontakty na další 
dostupné veřejné služby v regionu, odkazy na Úřad práce, Městský úřad apod.). 
Mimo pracovní dobu sociální pracovnice Domova pro seniory Uherský Ostroh předají pracovníci 
Domova pro seniory Uh. Ostroh informační brožuru a podají informace ohledně pracovní doby 
sociální pracovnice, včetně telefonického a emailového kontaktu. 
 
 
S osobou, která projevila zájem o poskytnutí bližších informací o službě a podmínkách jejího 
poskytování s úmyslem služby využít, jejími rodinnými příslušníky, přáteli či známými (dle přání 
zájemce o službu), jsou oprávněni jednat: 
       
 vedoucí zařízení 
 sociální pracovnice zařízení nebo ředitelství Sociálních služeb Uh. Hradiště p. o. 
 
Zájemce nebo jeho zákonný zástupce kontaktuje domov osobně, písemně, telefonicky nebo e-
mailem. 
První kontakt může převzít kterýkoliv zaměstnanec Domova, který neprodleně předá informace 
osobě pověřené jednáním se zájemcem o službu, informační letáček zařízení, případně předá 
zájemci vhodný kontakt na pověřenou osobu. 
 
Zájemci o službu navštěvují obvykle naše zařízení: 
 
1. 
v době před podáním žádosti 
2. 
v době před nástupem (v době, kdy je zařazen do pořadníku čekatelů na službu nebo byl již 
vyzván k nástupu do zařízení). 
 
V obou uvedených případech probíhá jednání se zájemcem o službu buď v kanceláři oprávněné 
osoby, ve společenské místnosti (nutno zajistit soukromí) nebo v domácnosti zájemce, (když 
z nějakých příčin nemůže přijít do zařízení nebo si toto prostředí sám zvolí). Někdy také ve 
zdravotnickém zařízení, kde je zájemce dočasně umístěný. Zde se snažíme získat potřebné 
informace nejen od zájemce, ale i od ošetřujícího personálu. Především co se týká schopnosti 
sebeobsluhy a zdravotního stavu zájemce. 
 
Zájemci jsou sděleny tyto informace: 
 poslání a cíle, cílová skupina Domova pro seniory Uherský Ostroh, důvody pro odmítnutí 
žadatele 
 rozsah poskytování sociálních služeb 
 výše a způsob úhrady 
 práva a povinnosti uživatele 
 náležitosti Smlouvy o poskytování sociální služby 
 volnočasové aktivity, kulturní akce 
 domácí a návštěvní řád, režim dne 
 možnosti ukončení služby, výpovědní důvody 
  
Zájemci je předána informační brožurka, formulář, Rady při nástupu do „Domova pro seniory", 
je informován o webových stránkách zařízení, popř. zájemci nabídneme k nahlédnutí 
fotodokumentaci zařízení (využíváno zejména v domácím prostředí zájemce). 
Zájemci zodpovíme jeho dotazy a následně je proveden příslušným pracovníkem po zařízení. 
 
Zájemce o sociální službu v Domově pro seniory v Uherském Ostrohu se na základě všech 
dostupných informací rozhodne, zda je pro něho sociální služba vhodná. Zájemce má právo si 
zvolit službu podle svých potřeb a přání, individuálně zaměřenou na realizaci osobních cílů. 
Důležitá je osobní spokojenost v životě uživatele. 
 
Pokud se zájemce rozhodne pro naše zařízení, je mu předán formulář žádosti o poskytnutí 
sociální služby. 
Vyplněnou žádost spolu s lékařským posudkem od ošetřujícího lékaře, pak může přinést osobně, 
prostřednictvím jeho příbuzného nebo žádost zaslat poštou či elektronicky. Žádost po doručení do 
zařízení zaeviduje sociální pracovnice DS Uherský Ostroh - dále viz Vnitřní předpis pro vedení 
evidence žádostí, umisťování žadatelů do Domova pro seniory v Uherském Ostrohu. 
 
Informace zjišťované od zájemce 
U zájemce zjišťuje odpovědný pracovník jeho potřeby, požadavky a další potřebné informace. 
Zejména se jedná o ověřování, zda zájemce spadá do cílové skupiny DS Uherský Ostroh. 
Zájemce necháme formulovat vlastními slovy, co si přeje, jaké má potřeby a jak by měla podpora 
vypadat. 
Zjišťujeme také sociální situaci zájemce. 
 
 
Důvody pro odmítnutí žadatele:               
1. Zdravotní: 
 Poskytnutí pobytové sociální služby se vylučuje, jestliže 
 a) zdravotní stav osoby vyžaduje poskytnutí ústavní péče ve zdravotnickém zařízení, 
 b) osoba není schopna pobytu v zařízení sociálních služeb z důvodu akutní infekční nemoci, 
nebo 
 c) chování osoby by z důvodu duševní poruchy závažným způsobem narušovalo kolektivní 
soužití 
 žadatel potřebuje individuální osobní asistenci 
 osobám s demencí, jejichž potřeby nelze v zařízení naplnit 
 kteří potřebují podporu dýchání pomocí kyslíkového přístroje 
 s prokázanou závislostí na návykových látkách /alkoholici, toxikomani/ 
 nevidomým  
 hluchoněmým  
 osobám s mentálním postižením 
 osobám s duševním onemocněním 
 
Nejsme schopni zajistit podporu a péči žadateli nevidomému a hluchoněmému z důvodu 
neznalosti znakové řeči a Braillova písma ze strany personálu a dalším výše uvedeným 
z důvodu, že by mohli narušovat klidné soužití v kolektivu nebo i ohrozit zdraví svoje a ostatních 
uživatel či personálu.  
 
Dle § 91 odst. 2 zákona o sociálních službách:  
a) neposkytuje sociální službu, o kterou osoba žádá, a to i s ohledem na vymezení okruhu osob v 
registru poskytovatelů sociálních služeb, 
b) nemá dostatečnou kapacitu k poskytnutí sociální služby, o kterou osoba žádá, 
c) osobě, která žádá o poskytnutí sociální služby, vypověděl v době kratší než 6 měsíců před touto 
žádostí smlouvu o poskytnutí téže sociální služby z důvodu porušování povinností vyplývajících 
ze smlouvy. 
 
Popis služby 
Naplnění základních činností ze zákona 
V souladu se zákonem č. 108/2006 Sb. a vyhlášky č. 505/2006 Sb., poskytujeme  tyto základní 
činnosti:  
              
 Ubytování  je poskytováno s důrazem na práva uživatele na soukromí a důstojnost. 
Kapacita zařízení je celkem 38 uživatel. 
      K dispozici je zde 20 jednolůžkových a 9 dvoulůžkových pokojů. Všechny pokoje jsou 
      vybaveny nábytkem. Pro uživatele je k dispozici jídelna a k ní přilehlá odpočinková zóna 
      s televizí a kuchyňkou, také dvě přilehlé terasy a jedna velká, střešní terasa. 
      Pro obyvatele i pracovníky je v zařízení lůžkový výtah. 
      Ubytování zahrnuje topení, spotřebu vody, elektrického proudu, úklid, praní a žehlení  
      prádla i jeho drobné opravy. 
      Nový uživatel si může pokoj dovybavit vlastními drobnými předměty- obrazy, vázičky,  
      koberečky, poličky, některými elekrospotřebiči, křeslo apod.    
 Stravování-  pro uživatele je zajištěno celodenní stravování ve vlastní kuchyni Domova.  
Strava je přizpůsobena svým složením, množstvím a úpravou věku a zdravotnímu stavu 
uživatelů. V domově jsou podávána tři hlavní jídla a dopolední i odpolední svačina.  
Na doporučení lékaře se podle zdravotního stavu obyvatel připravuje strava normální a  
diabetická.  
 
 
Uživatelům nabízíme a poskytujeme dále tyto základní činnosti:  
- 
pomoc při zvládání běžných úkonů péče o vlastní osobu 
- 
pomoc při osobní hygieně nebo poskytnutí podmínek pro osobní hygienu 
- 
aktivizační činnosti- např. trénování paměti, cvičení, hraní společenských her 
- 
zprostředkování kontaktu se společenským prostředím- doprovod uživatel k lékaři, na 
nákupy, na poštu, odvoz ke kadeřnici apod. 
- 
sociálně terapeutické činnosti- rehabilitace poskytovaná všeobecnými sestrami nebo 
pracovníkem v sociálních službách, bazální stimulace, nácvik chůze apod.  
- 
pomoc při uplatňování práv, oprávněných zájmů a při obstarávání osobních záležitostí 
Nezbytnou součástí sociální služby je i praní veškerého prádla a zároveň i jednoduché opravy 
prádla poškozeného. 
Sociální pracovnice pomáhá s vyřizováním úředních záležitostí obyvatel ve vztahu k úřadům, 
např. MěÚ, ÚP, notářství, soudu, peněžním ústavům apod.  
 
Společenské a zájmové aktivity 
Domov pro seniory Uh. Ostroh pořádá každoročně různé kulturní a hudební představení, 
Divadelní představení, venkovní grilování apod. Do Domova docházejí děti z mateřské a základní 
školy a připravují pro obyvatele krátká kulturní vystoupení, dále je na Domově k dispozici 
knihovna vybavená knihami a časopisy. K procházkám a odpočinku slouží po celý rok zahrada a 
terasy. 
Návazné služby 
Uživatelé mohou využívat služeb, které poskytuje město, ale také služby zajišťované přímo 
v Domově v případě, kdy uživatel nemůže využívat tyto služby z důvodu zhoršeného zdravotního 
stavu. Např. v Domově poskytuje služby kadeřnice a pedikérka, které na požádání uživatel 
kontaktuje personál. Tyto služby si hradí každý uživatel sám ze svých finančních prostředků. 
 
Obslužnou péči zajišťují pracovníci v sociálních službách nepřetržitě 24 hodin denně . 
 
 
Zdravotní péče - Je prováděna na základě ordinací lékařů dle platných právních předpisů. 
Tuto odbornou péči zajišťují pracovnice domova- všeobecné sestry v pracovní dny od 6.00 
– 22.00 hod, o víkendech od 6.00 – 21.00 hod. Indikovaná zdravotní a ošetřovatelská péče 
je částečně hrazena na základě uzavřených smluvních vztahů se zdravotními pojišťovnami 
z veřejného zdravotního pojištění. 
         K ostatním odborným lékařům je zajištěn odvoz na základě indikace ošetřující lékařky   
         sanitkou, v případě potřeby i doprovod personálu nebo po domluvě doprovod rodinných 
         příslušníků uživatele.  
 
 
Lékařská péče 
        Je zajišťována praktickou lékařkou, která pravidelně dochází do domova 1 x týdně, jinak dle  
        potřeby. K ostatním odborným lékařům je zajištěn odvoz na základě indikace ošetřující  
        lékařky sanitkou, v případě potřeby i doprovod. Respektujeme ale svobodnou volbu lékaře,  
        klient má možnost zůstat i nadále v péči svého dosavadního lékaře, musí se však na tom 
s ním domluvit.  
Sociální služba je poskytována na adrese Školní 774, Uherský Ostroh, 687 24, doprovody v 
rámci základních činností mohou být realizovány i mimo adresu zařízení. 
 
 
Pravidla poskytování služby 
Domov poskytuje sociální službu na základě zákona č. 108/2006 SB. , Standardů kvality, 
vnitřních směrnic, předpisů a pravidel- Domácí řád, Provozní řád apod. Tyto jsou průběžně 
aktualizovány a doplňovány. 
Při poskytování sociální služby dbáme, aby v zařízení byl vzdělaný a kvalifikovaný personál, 
který si neustále doplňuje poznatky v odborných kursech a seminářích, za účelem zkvalitňování 
poskytované péče, aby zaměstnanci Domova respektovali základní lidská práva našich uživatel, 
ochranu osobní svobody, soukromí, osobních údajů a dalších jejich potřeb. 
Uvědomujeme si, že diskrétnost je důležitým prvkem při jednání a zacházení s našimi uživateli, 
zachováváme ji při získávání informací o uživatelích a v průběhu celého poskytování služby. 
Taktéž všechny naše uživatele posuzujeme nestranně a rovnoprávně, za předpokladu  
 zachování svobodné vůle uživatele. Klademe důraz na právo na lidskou důstojnost, soukromí a 
svobodnou vůli uživatele. Prostředí Domova se snaží respektovat potřeby a zvyklosti uživatelů. 
Dbáme, aby vybavení i používané pomůcky byly voleny tak, aby neohrožovaly bezpečnost  
uživatelů. 
Zaměstnanci při všech svých činnostech dbají na nezbytnou míru podpory soběstačnosti každého 
uživatele. Vždy však v takové míře, která nesnižuje soběstačnost ani nezvyšuje závislost 
uživatele na našich službách. Také v rámci našich možností dále uživatele aktivizujeme k dalším 
činnostem. 
Všichni zaměstnanci v maximální možné míře respektují uplatnění vlastní vůle a rozhodnutí 
uživatele. Chovají se k uživatelům s respektem a úctou. 
Snažíme se vyhovět v rámci našich možností individuálním potřebám uživatelů v návaznosti na 
vytvářené individuální plánování. Poskytování služby vždy plánujeme společně s uživatelem 
podle jeho individuálních potřeb, cílů a schopností. 
 
 
 
 
Metody práce 
Poskytovaná služba je plánovaná již při jednání se zájemcem o službu a poté ihned při přijetí 
uživatele do zařízení, kdy s ním pracovnice sepisují vstupní záznamy s jeho schopnostmi a 
dovednostmi v sebeobsluze, denními zvyklostmi a reálnými přáními. Na základě záznamu je 
sepsána Smlouva o poskytování sociální služby, platná ode dne nástupu uživatele do zařízení. 
Zde je uvedená stanovená úhrada za ubytování a stravování podle typu pokoje a stravy, zda je 
uživatel příjemcem příspěvku na péči, způsob úhrady, prvotní cíl individuálního plánu a další 
ustanovení. Nedílnou součástí Smlouvy je také úhrada za fakultativní služby, Domácí řád a 
vstupní list. 
Dále pak klíčová pracovnice s uživatelem sestaví jeho individuální plán péče, který je obměňován 
a doplňován podle skutečných reálných přání a potřeb uživatele. Dle nastaveného individuálního 
plánu péče je poskytovaná sociální služba.  
Metody práce s uživateli sociální služby jsou orientovány zejména na poskytování kvalitní 
sociální služby.  Domov pro seniory Uherský Ostroh neposkytuje každému uživateli služby ve 
stejném objemu a ve všech základních činnostech, ale hledá a nabízí pro uživatele ty činnosti, 
které sám nezvládá a potřebuje k nim asistenci nebo dopomoc.  
 
 
Pravidla pro vyřizování stížností 
Uživatelé Domova pro seniory v Uherském Ostrohu si mohou stěžovat na kvalitu nebo způsob 
poskytování sociálních služeb. Mohou také podávat podněty, námitky, připomínky, návrhy, 
případně sdělit pochvalu. Připomínky, podněty, návrhy se řeší většinou ihned, nemusí se řešit jako 
klasická stížnost. Uživatel má právo si stěžovat, ve prospěch uživatele má právo si stěžovat jeho 
zástupce nebo rodinný příslušník. Podání stížnosti nesmí být na újmu tomu, kdo ji podal, ani tomu, 
v jehož zájmu byla podána. 
Stížnost může být podána písemně nebo ústně: 
Stížnost může podat sám uživatel nebo jeho rodinný příslušník či jiná osoba, kterou uživatel pověří. 
Stížnost může být podána písemnou formou na adresu Domova pro seniory v Uherském Ostrohu, 
elektronickou poštou nebo do schránky na stížnosti. 
Stížnost může být i anonymní. 
 Pro zdokumentování stížnosti je nutné ústní stížnost písemně zaznamenat.  
 Vedoucí zařízení podá stěžovateli o prošetření a vyřízení jeho stížnosti písemnou zprávu 
nejpozději do 30 dnů od podání stížnosti. Pokud není možno z důvodu řádného prošetření 
stížnosti vyřídit tuto do 30 dnů, podá vedoucí stěžovateli zprávu o prodloužení lhůty k 
vyřízení. Předání písemné zprávy bude zasláno poštou nebo osobně proti podpisu s 
uvedením data osobního předání. 
 Na anonymní stížnost odpoví vedoucí písemně a odpověď vyvěsí na nástěnku v jídelně, 
která je volně přístupná pro všechny uživatele. 
 
Kam stížnost podat: 
 
1. Do schránky na stížnosti – v chodbě u jídelny 
2. Do knihy stížností - v odpočinkové místnosti u jídelny 
 
Komu stížnost podat: 
 
 vedoucí DS  
 sociální pracovnici, účetní, nebo službu konajícímu ošetřujícímu personálu, 
 řediteli SSl Uh. Hradiště  
 vedoucí odboru sociálních věcí KÚ Zlínského kraje, Třída T. Bati 21, Zlín  
 Kancelář veřejného ochránce práv 
 MPSV- inspekce poskytování sociálních služeb 
 Český helsinský výbor 
 
 
 
Pravidla pro ukončení služby 
 
I. 
 Ze strany uživatele 
II. 
Ze strany poskytovatele 
III. 
V případě úmrtí 
 
I. 
Ze strany uživatele 
 
Uživatel má možnost okamžitého ukončení či odstoupení od smlouvy, a to bez udání 
důvodu.     
Ukončení smlouvy musí mít písemnou formu. 
 
II. 
Ze strany poskytovatele 
 
      Ukončení smlouvy je možné pouze z důvodů uvedených ve smlouvě.  
Výpovědní lhůta končí uplynutím posledního dne kalendářního měsíce následujícího po 
měsíci, v němž byla uživateli výpověď doručena. 
 Ve všech případech poskytovatel písemně informuje o plánovaném ukončení poskytování služby 
rodinu uživatele. 
 
III. V případě úmrtí uživatele 
 
 
 
IV. 
Ze strany uživatele 
V. 
Ze strany poskytovatele 
VI. 
V případě úmrtí 
 
 
 
IV. Ze strany uživatele 
 
Uživatel má možnost okamžitého ukončení či odstoupení od smlouvy, a to bez udání 
důvodu. Ukončení smlouvy musí mít písemnou formu. 
 
Postup poskytovatele: 
 
1. 
Osobní rozhovor pověřeného pracovníka s uživatelem.  
      Je třeba vysvětlit důsledky ukončení smlouvy ( okamžitý opětovný návrat do zařízení není 
možný, je nutno podat novou žádost a vyčkat na její schválení komisí a nové zařazení do 
pořadníku čekatelů na umístění). 
      Upozornit na možná úskalí odchodu ze zařízení. Probrat schopnosti uživatele vykonávat věci 
denní potřeby, jeho míru samostatnosti, sociální a zdravotní možnosti.  
 
 
 
2. 
Dle možností zkontaktovat rodinu či jinou blízkou osobu. 
     Na základě hovoru s rodinou zvážit možnost péče v domácím prostředí za pomoci jiného typu 
služby (např. asistenční služba, návštěvy pečovatelské služby apod.) nebo možnost 
samostatného bydlení s občasným dohledem či pomocí jiného subjektu (např. pečovatelská 
služba, sociální pracovnice příslušného úřadu).  
     V případě, že odchod do domácího prostředí není realizovatelný, zapojit rodinu do 
objasňování důvodů k pobytu uživatele v sociálním zařízení. 
 
3. 
Informovat uživatele o jiných dostupných sociálních službách. 
      Pověřený pracovník může při podávání informací vycházet z Katalogu sociálních služeb 
Zlínského kraje a registru poskytovatelů soc. služeb, který vede Krajský úřad Zlínského 
kraje. 
      Nabídnout kontakt na příslušný sociální odbor městského či obecního úřadu nebo tento 
kontakt zprostředkovat. 
 
 
V. 
Ze strany poskytovatele 
 
      Ukončení smlouvy je možné pouze z důvodů uvedených ve smlouvě.  
Výpovědní lhůta končí uplynutím posledního dne kalendářního měsíce následujícího po 
měsíci, v němž byla uživateli výpověď doručena. 
 Ve všech případech poskytovatel písemně informuje o plánovaném ukončení poskytování služby 
rodinu uživatele. 
 
Důvody k ukončení smlouvy: 
 
1. 
Změna zdravotního stavu uživatele, kdy poskytovatel není schopen nově vzniklou péči 
zajistit. 
      Změnu zdravotního stavu posuzuje odborný lékař. 
      Pověřený pracovník se pokusí zjistit, zda existuje možnost umístění uživatele do domácího 
prostředí. Pokud to není možné, nabídne jiné vhodné zařízení, které by bylo schopno 
potřebnou péči zajistit. 
 
2. 
Při zatajení informací o zdravotním stavu, které by zabraňovaly zařazení do cílové 
skupiny poskytovatele 
      Viz bod 1. 
 
3. 
Při opakovaném porušení vnitřních předpisů  
      Individuálně se posuzuje míra závažnosti. Pokud se jedná o hrubé porušení, je možné 
okamžité ukončení pobytu (např. hrubé násilí na spolubydlících či personálu). 
      Dojde-li k méně závažným přestupkům, které nevyžadují okamžité ukončení smlouvy, řeší se 
přestupky domluvou na nebo udělením písemné výstrahy. 
      O udělených výstrahách písemně informovat rodinné příslušníky a snažit se je zapojit do 
případného řešení vzniklé situace. 
 
4. 
Při neplacení úhrady 
     Nezaplacení úhrady za poskytnuté služby do jednoho měsíce od okamžiku, kdy byl       
uživatel poskytovatelem k platbě vyzván. 
      Je nutné posoudit, zda se jedná o záměrné neplacení úhrady nebo nezaviněné  
        ( neplacení ze strany opatrovníka či zdržení platby z ČSSZ). 
      Pokud se záměrně vyhýbá placení úhrady, je uživateli předáno písemné upozornění na 
možnost ukončení smlouvy. Kopie je odeslána příbuzným a uložena do sociálně-právního 
spisu uživatele, který je uložen v kanceláři sociální pracovnice. 
 
5. 
Uživatel nevyužívá dlouhodobě služeb v zařízení poskytovatele  
        (s výjimkou pobytu ve zdravotnickém zařízení) 
      Pověřený pracovník vede individuální rozhovor zaměřený na zjištění příčin dlouhotrvajícího 
pobytu mimo zařízení. Můžeme rozlišit dvě základní příčiny: 
- 
osobní nebo jiné závažné důvody, které se snaží pověřený pracovník ve spolupráci 
s rodinou řešit 
- 
nepotřebnost poskytované služby. V tomto případě následuje písemné upozornění na 
možnost ukončení smlouvy 
 
            Pověřeným pracovníkem při jednání s uživatelem a jeho rodinou může být sociální 
pracovnice. 
      
 
 
 
Úhrady za služby 
Úhrady za pobyt jsou stanoveny v souladu se zněním zákona č. 108/2006 Sb., dle platné směrnice 
o úhradách Sociálních služeb Uherské Hradiště, p.o.  
Aktuální informace o úhradách za pobyt jsou vyvěšeny na www.ssluh.cz, nebo je možné se 
osobně či telefonicky informovat u sociální pracovnice a vedoucí zařízení. 
 
V případě, že je uživatel příjemcem příspěvku na péči, stává se tento příspěvek v celé výši 
příjmem Domova. 
 
Celková úhrada je součástí Smlouvy o poskytnutí sociální služby, která je uzavírána s každým 
uživatelem individuálně v den nástupu do domova. 
 
 
 
Další doplňující informace 
Domov pro seniory Uh. Ostroh se nesnaží nahrazovat instituce, které v okolí poskytují běžné 
služby, ale spolupracuje s nimi a vytváří prostor nebo podporu, aby je mohli uživatelé v rámci 
svých možností využívat. 
 
Spolupracujeme : 
Městský úřad Uherský Ostroh – trvalý pobyt, matrikářka apod. 
Městský úřad Uherské Hradiště – občanské průkazy 
Úřad práce Uh. Hradiště- PNP 
Česká správa sociálního zabezpečení 
Notář,okresní soud 
Zdravotní pojišťovny 
Česká pošta 
Praktická lékařka 
Odborní lékaři 
Škola Uh. Ostroh 
Školky Uh. Ostroh 
Dům dětí a mládeže Pastelka, Uh. Ostroh 
Fakultativní služby (jsou-li poskytovány) 
Poskytování sociálních služeb je upraveno zákonem č. 108/2006 Sb., o sociálních službách. Při 
poskytování sociálních služeb nad rámec základních činností mohou být zajišťovány také 
fakultativní činnosti. 
Fakultativní činnosti jsou činnosti, které jsou zpoplatněny. 
Fakultativní činnosti jsou pro uživatele zajišťovány za úhradu, a to dle aktuálního Sazebníku 
fakultativních činností Domova pro seniory Uherský Ostroh. 
Sazebník fakultativních činností je určený pro všechny uživatele bez ohledu, zda jim byl přiznán 
příspěvek na péči či nikoli.  
Ceny uvedené v sazebníku jsou závazné. Nabídka fakultativních činností je zpracována dle 
místních podmínek našeho zařízení.  Činnosti jsou zajišťovány vlastními zaměstnanci. 
 
Prostory, materiální a technické vybavení (bezbariérovost) 
Domov pro seniory  Uherský Ostroh, ul. Školní 774 vznikl v roce 1992 adaptací jeslí.  
Od září 2008 až do července 2010 probíhala v zařízení rozsáhlá rekonstrukce s přístavbou. 
V měsíci srpnu 2010 pak bylo 18 stávajících uživatel přestěhováno do nových prostor a postupně 
bylo přijato dalších 20 nových uživatel. Tak se kapacita zvýšila na konečných 38 osob. 
Rekonstrukcí a přístavbou byly vybudovány pro klienty 20 jednolůžkových a 9 dvojlůžkový 
pokojů s WC a sprchovým koutem, velká jídelna s odpočinkovou zónou, terasy, balkony, 
prádelenský a kuchyňský provoz. Prostory pokojů a chodeb jsou bezbariérové. Nově přistavená 
třípodlažní budova je propojena se starou budovou chodbou. V nové budově je lůžkový výtah, 
který však není evakuační. 
Ve staré budově jsou 4 jednolůžkové a 1 dvoulůžkový pokoj pro imobilní uživatele, mají 
společnou koupelnu a WC. Pokoje jsou vybaveny nábytkem, elektrickými polohovatelnými 
postelemi.  Na všech těchto pokojích jsou umyvadla a signalizace k přivolání personálu. 
V nové budově jsou všechny pokoje taktéž vybaveny novým nábytkem, v některých jsou 
válendy, v jiných elektricky polohovatelná lůžka. 
V každém pokoji je šatní skříň + policová, noční stolek, stolek pod TV, jídelní stůl, 2 židle a 
křesílko, signalizace pro přivolání personálu. Součástí pokoje je koupelna se sprchovým koutem, 
sedačkou, zrcadlem, opěrnými madly a WC. Taktéž v koupelně je signalizace. Vchodovými 
dveřmi vstoupíme napřed do chodbičky, kde je odkládací stěna a botník. 
V pokojích je možnost připojení televize.     
Domov má nově vybavenou vlastní kuchyň a prádelnu.  
 
 
 
 
 
 
Dne: 25.03. 2020 
 
Zpracoval: Alena Katrňáková 
 
