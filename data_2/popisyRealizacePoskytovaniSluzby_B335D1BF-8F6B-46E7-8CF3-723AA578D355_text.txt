1 
 
 POPIS REALIZACE POSKYTOVÁNÍ SOCIÁLNÍ SLUŽBY V 
DOMOVĚ PRO SENIORY SLEZSKÉ HUMANITY, OBECNĚ 
PROSPĚŠNÉ SPOLEČNOSTI, HORNÍ SUCHÁ  
 
Název zařízení:  
Domov pro seniory SLEZSKÉ HUMANITY,  
obecně prospěšné společnosti (dále jen o.p.s.), Horní Suchá  
Adresa: Horní Suchá, Vnitřní 921/5, 735 35  
Forma poskytování: pobytová sociální služba  
Kapacita: 30 lůžek  
Identifikační číslo služby: 1023545  
 
Druh sociální služby:  
Poskytujeme službu sociální péče ve formě pobytové služby, která je ve smyslu ustanovení 
Zákona č.108/2006 Sb. o sociálních službách, domovem pro seniory.  
 
NAŠE POSLÁNÍ  
Posláním Domova pro seniory SLEZSKÉ HUMANITY, o.p.s. je poskytovat komplexní, kvalitní 
a individuálně zaměřenou pobytovou sociální službu osobám, které mají sníženou 
soběstačnost z důvodu věku a jejichž situace vyžaduje pravidelnou pomoc jiné fyzické osoby 
 
 
 
Náš CÍL: Plnohodnotný a spokojený podzim života našich klientů 
Prostředky k dosažení CÍLE: 
 
Důstojné a útulné prostředí 
o Čistota domova a výzdoba odpovídající cílové skupině 
o Obnova poškozeného vybavení za nové 
o Vymezení osobního prostoru klienta - přizpůsobení se požadavkům klienta na 
drobné dovybavení svého osobního prostoru 
o Zapojení klientů do spolurozhodování o vybavení a vzhledu společných prostor 
 
Bezpečné prostředí 
o Zajištění péče odborně vzdělaným personálem 
o Dostupnost personálu v případě potřeby 
o Dostupnost zdravotní péče 
o Vyhodnocování technicko - bezpečnostních rizik 
2 
o Bezbariérový přístup 
 
Prevence sociálního vyloučení klienta 
o Podpora kontaktů s rodinou podpora kontaktů s ostatními klienty 
o Podpora kontaktů s vrstevníky a přáteli 
o Dobrovolnická činnost 
o Podpora kontaktů s přirozeným prostředím a životní realitou (nákupy v obchodech, 
návštěvy v odborných ambulancích, u kadeřníka, návštěvy kulturních akcí v okolí 
apod.) 
 
Individuální přístup ke klientům 
o Individuální plánování potřeb s klienty 
o Přizpůsobení se cílům uvedených v individuálním plánu klienta, jak jen to je možné 
 
Podpora klientů v soběstačnosti 
o Podpora klientů v úkonech, které nezvládnou 
o Pomoc při výběru a zajištění kompenzačních pomůcek, které klientovi pomohou 
k soběstačnosti a ulehčení života 
 
Naše sociální služba je určena osobám od 65 let věku, kteří mají sníženou 
soběstačnost, zejména z důvodu věku a zdravotního stavu a nejsou schopny tuto 
situaci řešit vlastními silami nebo s pomocí rodiny či využitím ambulantních a 
terénních služeb.  
 
Náš domov není vhodný pro osoby: 
 které vyžadují službu, jež nejsme schopni zajistit, 
 trpící poruchami chování, které by narušovaly kolektivní soužití s ostatními klienty domova,  
 osoby závislé na návykových látkách (alkohol, drogy) 
 které trpí akutní infekční chorobou,  
 jejichž zdravotní stav vyžaduje poskytování akutní zdravotní péče v lůžkovém zdravotnickém 
zařízení 
 které jsou schopny svou sociální situaci řešit za pomocí sociální služby jiného typu, např. 
pečovatelskou službou, denním stacionářem apod. 
 
NAŠE ZÁSADY A PRINCIPY:  
 
Aktivizace - naše podpora až péče začíná tam, kde končí síly seniora 
 
Důstojnost - vážíme se sebe navzájem a respektujeme se 
 
Slušnost - dodržujeme zásady společenského chování 
 
Respektování potřeb klientů - všichni zaměstnanci domova respektují základní lidská práva 
našich klientů, ochranu osobní svobody, soukromí, osobních údajů, právo na osobní volbu a 
přiměřené riziko.  
 
Flexibilita - snažíme se služby, které klientům nabízíme, přizpůsobovat jejich potřebám. 
 
Diskrétnost - uvědomujeme si, že diskrétnost je důležitým prvkem při jednání a zacházení 
s našimi uživateli. Diskrétnost zachováváme při získávání informací poskytnutých našimi 
klienty. 
 
Nestrannost - všechny klienty posuzujeme nestranně a rovnoprávně. 
 
Odbornost - máme vzdělaný a kvalifikovaný personál, který si neustále doplňuje poznatky 
v odborných kurzech a seminářích, za účelem zkvalitňování poskytované péče. 
3 
JAKÉ SLUŽBY NABÍZÍME   
a) ubytování, úklid, praní a drobné opravy  
b) ložního a osobní prádla, žehlení 
c) poskytnutí stravy: zajištění celodenní stravy odpovídající věku, zásadám racionální výživy a 
potřebám dietního stravování, min. - 3 hlavní jídla 
d) pomoc při zvládání běžných úkonů péče o vlastní osobu 
e) pomoc při osobní hygieně nebo poskytnutí podmínek pro osobní hygienu 
f) zprostředkování kontaktu se společenských prostředím 
g) sociálně terapeutické činností 
h) aktivizační činnosti 
i) pomoc při uplatňování práv, oprávněných zájmů a při obstarávání osobních záležitostí   
 
FAKULTATIVNÍ SLUŽBY  
Dle Zákona č.108/2006Sb. o sociálních službách poskytujeme v DpS Horní Suchá také služby nad 
rámec základních činností, jedná se o tzv. fakultativní služby. Uživatelé mohou, ale nemusí, tyto 
služby využívat. Fakultativní služby si uživatel hradí z vlastních prostředků, dle platného Sazebníku 
úhrad za fakultativní služby (viz webové stránky).  
Poskytujeme tyto fakultativní služby:  
 
užívání vlastní TV na pokoji  
 
užívání vlastního rádia na pokoji  
 
užívání vlastního osobního počítače na pokoji  
 
užívání vlastní rychlovarné konvice na pokoji  
 
užívání vlastní mikrovlnné trouby na pokoji  
 
užívání vlastní ledničky na pokoji  
 
kopírování (černobílé, formát A4)  
 
použití telefonu, který je majetkem poskytovatele  
 
doprava služebním vozem pro osobní potřebu  
 
individuální nákup mimo centrální dovoz  
 
KONTAKTY  
 
Vedoucí zdravotní a sociální služby:  
Tel.: 596 410 612, 773 761 585  
Email: ds.hornisucha@slezskahumanita.cz  
 
 
Sociální pracovnice:  
Tel.: 555 500 829, 773 761 588 
Email: ds.hornisucha.socialni@slezskahumanita.cz  
 
 
Pracovna sester:  
Tel.: 596 411 904, 778 494 549  
 
 
 
 
 
4 
NĚCO MÁLO Z HISTORIE  
 
Budova, ve které se domov nachází, byla postavena v roce 1957 a původně sloužila jako mateřská škola. 
V roce 1991 byl provoz mateřské školy ukončen a budova byla prodána soukromé osobě, která zde 
krátce provozovala rehabilitační služby. V posledních letech byl však areál zcela prázdný, a proto jej 
Obec Horní Suchá odkoupila zpět. Obec budovu v roce 2009 nově zrekonstruovala a dne 1. 7. 2009 zde 
byl slavnostně zahájen provoz Domova pro seniory SLEZSKÉ HUMANITY, o.p.s.  
                                  
 
 
JAK TO U NÁS VYPADÁ  
Domov je dvoupodlažní bezbariérová budova, ubytovací kapacita činí 30 klientů. Ubytování je 
zajištěno ve 2 jednolůžkových, 11 dvoulůžkových a 2 třílůžkových pokojích. Pokoj je standardně 
vybaven polohovatelným lůžkem, nočním stolkem, skříni s uzamykatelnou zásuvkou, umyvadlem s 
teplou a studenou vodou, anténní televizní přípojkou, stolem s židlemi a přípojkou na telefon a 
internet.  
 
V přízemí domova se nachází pokoje klientů, izolace, pracovna sester, kuchyň určená pro 
zaměstnance, sociální zařízení (bezbariérové WC a prostorná koupelna s WC) a společenské koutky 
pro posezení klientů.  
V patře se nachází rovněž pokoje klientů, dále kuchyňka určená pro klienty a návštěvy (je zde k 
dispozici chladnička, mikrovlnná trouba, rychlovarná konvice a základní kuchyňské vybavení), 
sociální zařízení (WC a prostorná koupelna s WC), kulturní místnost (vybavená TV, DVD 
přehrávačem, audio technikou, PC s připojením k internetu, knihovnou a klavírem), společenský 
koutek pro posezení klientů a kanceláře vedoucí zdravotní a sociální služby a sociální pracovnice.  
V suterénu se nachází sklady, šatna a místnost vybavená pro volnočasové aktivity klientů.  
Domov pro seniory je obklopen velkou zahradou s parkovou úpravou. Jsou zde vybudovány 
chodníčky, altánek, jezírko a lavičky k příjemnému posezení.  
V blízkosti domova je Obecní úřad, pošta, praktický a zubní lékař, lékárna, supermarket, 
květinářství či cukrárna.  
 
 
5 
 
 
      
 
 
Nákres vnitřních prostor podle požární směrnice:  
 
 
 
 
 
6 
 
 
 
PERSONÁLNÍ ZAJIŠTĚNÍ  
Nepřetržitý provoz domova zajišťuje vedoucí zdravotní a sociální služby, sociální pracovnice, 
vedoucí úseku, všeobecné sestry, praktické sestry, pracovníci přímé obslužné péče a pracovnice 
úklidu. Dále provoz domova zajišťuje Ředitelství SLEZSKÉ HUMANITY, o.p.s., Stravovací 
provoz a Středisko technického provozu.  
7 
 
JEDNÁNÍ SE ZÁJEMCEM O SLUŽBU  
 Sociální šetření provádí pověřená osoba DpS Horní Suchá a to sociální pracovnice společně 
s vedoucí zdravotní a sociální služby. Sociální šetření je vedeno přímo s žadatelem o službu, 
v případě potřeby, popř. zájmu žadatele, je přizvána další osoba (rodinný příslušník, osoba 
blízká, sociální pracovník zařízení, ve kterém se žadatel momentálně nachází aj.). 
 Sociální šetření se může uskutečnit v domácím prostředí žadatele, popř. v jiném sociálním či 
zdravotním zařízení, ve kterém se žadatel v dané době nachází (LDN, nemocnice, respitní péče 
aj.). Ve výjimečném případě je možné uskutečnit sociální šetření v přímo v DpS Horní Suchá (v 
kanceláři pověřeného pracovníka, který sociální šetření provádí). Pokud je to možné, provádíme 
sociální šetření v nerušeném prostředí, aby bylo zajištěno soukromí žadatele. 
 Hlavními nástroji sociálního šetření je rozhovor (s žadatelem, s blízkou osobou, se 
zdravotnickým či ošetřujícím personálem nebo se sociálním pracovníkem zařízení, ve kterém se 
žadatel momentálně nachází) a pozorování žadatele. Rozhovor se žadatelem je veden ve formě 
pro něj srozumitelné a příjemné. 
 Během sociálního šetření je nejprve zjišťována, formou dotazů na žadatele, míra jeho závislosti 
na pomoci jiné osoby (formulář Záznam se sociálního šetření a Hodnocení míry závislosti 
žadatele na pomoci jiné osoby). Informace získané od žadatele poté doplní dle potřeby osoba, 
která byla žadatelem k rozhovoru přizvána. Kromě základních osobních údajů jsou získávány 
také informace týkající se bytových poměrů žadatele včetně péče o domácnost, jeho mobility, 
orientace, komunikace, stravování, péče o vlastní osobu (oblékání, obouvání, hygiena, výkon 
fyziologické potřeby), dále základní informace týkající se péče o zdraví a osobních aktivit 
žadatele. Na základě těchto získaných informací sociální pracovnice a vedoucí zdravotní a 
sociální služby DpS Horní Suchá zhodnotí (na základě Kritérií pro výběr žadatele o sociální 
službu), zda žadatel je vhodným kandidátem pro naší sociální službu. 
 Pokud žadatel není vhodným kandidátem pro naši službu, sociální pracovnice ukončí v tomto 
okamžiku jednání. Žadatel bude v co nejkratší době písemně vyrozuměn o odmítnutí uzavřít 
s žadatelem Smlouvu o poskytnutí sociální služby, včetně uvedení důvodu odmítnutí a uvedení 
kontaktů na jiné sociální služby, které by mohl využít. Jestliže žadatel není vhodným kandidátem 
pro naši službu, ale neposkytnutí sociální služby by mu mohlo způsobit újmu na zdraví či 
životě, je možné jej do DpS přijmout, avšak pouze na základě výjimky, kterou uděluje ředitelka 
SH. 
 Pokud žadatel je vhodným kandidátem, je další fázi sociálního šetření dohodnutí podmínek 
poskytování sociální služby, včetně dohodnutí termínu uzavření Smlouvy o poskytnutí sociální 
služby a nástupu žadatele do DpS Horní Suchá. Žadateli jsou předány tyto dokumenty (včetně 
podrobného ústního vysvětlení): Informační leták DpS Horní Suchá, Sazebník úhrad za 
ubytování a stravu, Sazebník úhrad za fakultativní činnosti, Co je potřeba vyřídit před nástupem 
do DpS, Co si s sebou vzít do domova. Žadatel také obdrží k seznámení návrh Smlouvy o 
poskytnutí sociální služby a Domácí řád DpS Horní Suchá.  
 Během sociálního šetření je žadatel seznámen podrobně s úhradou za poskytnutí sociální služby. 
Žadatel je dotázán, zda je schopen uhradit za pobyt v DpS Horní Suchá, stanovenou částku 
dle platného Sazebníku úhrad (ubytování a strava). Pokud žadatel souhlasí s výší úhrady, není 
zjišťována výše jeho příjmu. Pokud žadatel sdělí, že není schopen hradit tuto stanovenou částku, 
je dotázán na výši měsíčního příjmu a informován, že v tomto případě je povinen v den nástupu 
do DpS předložit aktuální výši svého příjmu, výše úhrady za ubytování a stravu mu bude 
snížena tak, aby dle z. č.108/2006 Sb. o sociálních službách mu zůstalo 15% z jeho příjmu pro 
8 
vlastní potřebu. Žadatel je rovněž poučen, že při každé změně svého příjmu musí písemně 
předložit jeho aktuální výši.  
 V rámci sociální šetření je žadatel informován o individuálním plánování sociální služby, a to 
především proč naší službu plánujeme a co proces IP obnáší. Sociální pracovnice také pomůže 
žadateli definovat svůj prvotní osobní cíl, čili co od naší služby očekává, čeho chce dosáhnout. 
 V závěru sociálního šetření je s žadatelem dohodnut termín nástupu do DpS Horní Suchá. 
Žadatel je informován o postupu při příjmu, včetně postupu při uzavíraní Smlouvy o 
poskytnutí sociální služby (především podpisu smlouvy). 
 Pracovník, pověřený poskytovatelem k jednání se zájemcem o službu, vyhotoví ze získaných 
informací Záznam ze sociálního šetření (2x, každý originál). Jedno vyhotovení je odesláno na 
ředitelství SH a je založeno v sociální dokumentaci klienta určené pro ředitelku SH a pracovnici 
sekretariátu. Druhé vyhotovení, včetně originálů tiskopisů Hodnocení míry závislosti žadatele na 
pomoci jiné osoby a Kritérii pro výběr žadatele o sociální službu, je založeno v sociální 
dokumentaci určené pro sociální pracovnici a vedoucí zdravotní a sociální služby DpS Horní 
Suchá, a tato je uložena v uzamykatelné skříni v kanceláři sociální pracovnice DpS.  
 Kritéria pro výběr žadatele o sociální službu určují, jak vysoká je potřebnost sociální 
služby. Bodově je ohodnoceno – krajská příslušnost, věk osoby, výše přiznaného příspěvku na 
péči, vyhodnocení míry závislosti žadatele na pomoci jiné osoby, dále je zhodnocena sociální a 
krizová situace osoby. Výsledný počet bodů ukazuje, jaká je míra potřebnosti poskytnutí sociální 
služby. Do DpS Horní Suchá může být přijat žadatel s jakýmkoli počtem bodů, avšak 
přednostně jsou vybírání žadatelé potřebnější. 
V případě, že žadatel je zcela soběstačný či je mladší 65 let (a ředitelka neudělí výjimku), 
uživatel není vhodným kandidátem pro naši službu a nebude s ním uzavřena Smlouva o 
poskytnutí sociální služby. 
 
UZAVŘENÍ SMLOUVY O POSKYTNUTÍ SOCIÁLNÍ SLUŽBY  
Klient se dostaví ve sjednaném termínu k nástupu do DpS Horní Suchá. Pokud klienta zastupuje 
v jednání jiná osoba (opatrovník, zmocněnec či jiná zastupující osoba dle Nového občanského 
zákoníku č.89/2012Sb), dostaví se ve sjednaném termínu i tato osoba. 
Pokud klient žádal o snížení měsíční úhrady za ubytování a stravu, a s osobou blízkou bylo vedeno 
jednání o možné Dohodě o spoluúčasti na úhradě nákladů pro poskytnutí sociální služby, dostaví se 
k příjmu klienta také tato osoba. Je vhodné, aby klienta doprovodila také osoba blízká (manžel, 
manželka, děti, sourozenec atd.) 
Nového klient přijímá pověřený pracovník poskytovatele, a to sociální pracovnice, v případě její 
nepřítomnosti vedoucí zdravotní a sociální služby DpS Horní Suchá. Příjem nového klienta se 
uskutečňuje v kanceláři pověřeného pracovníka DpS. Pokud je nově přijímaný klient imobilní, 
jednání probíhá na pokoji, na kterém bude klient ubytován. Pokud je to možné, je potřeba k jednání 
zajistit klid a soukromí. 
 
Nejprve klient předloží sociální pracovnici dokumenty, které klient měl dle dokumentu „Co je 
potřeba vyřídit před nástupem do DpS“, který obdržel u sociálního šetření, doložit. Jedná se o: 
 Aktuální rozhodnutí o přiznání příspěvku na péči. 
 Důchodový výměr, jen v případě, že žádá o sníženou úhradu za pobyt v DpS. 
 Plnou moc, rozhodnutí soudu o stanovení opatrovníka, plnou moc formou notářského zápisu 
aj., v případě, že jej v jednání zastupuje jiná osoba. 
9 
 Zdravotní dokumentaci, v případě, že si klient přál po nástupu do DpS změnit praktického 
lékaře. 
 Potvrzení o vyřešení bytové situace (ukončení nájmu v bytě, popř. domě, kdy klient bydlel, 
odhlášení všech služeb, potvrzení, že klient nemá žádné nedoplatky). 
 Pokud má klient dluhy či exekuce, dokumenty týkající se těchto dluhů či exekucí. 
 
Poté klient uhradí v hotovosti poměrnou část úhrady za pobyt a příspěvku na péči za nástupní 
měsíc. 
Poměrnou část úhrady – tzv. doplatek rodiny, uhradí i osoba (osoba blízká, rodinný příslušník), 
která se rozhodla dobrovolně doplácet chybějící částku do plné úhrady za klienta, v případě, že ten 
žádal o snížení měsíční úhrady za pobyt. S touto osobou sociální pracovnice písemně uzavře 
Dohodu o spoluúčasti na úhradě nákladů pro poskytnutí sociální služby. 
 
Sociální služba v DpS Horní Suchá může být poskytnutí pouze na základě pravoplatně uvařené 
Smlouvy o poskytnutí sociální služby.  
1. Uzavření smlouvy je poslední fází procesu jednání se zájemcem o služby. 
2. Smlouva o poskytnutí sociální služby je uzavírána pouze v písemně podobě. 
3. Pracovník, pověřený poskytovatelem přijímáním nového klienta (sociální pracovnice, v její 
nepřítomnosti vedoucí domova), vyhotoví Smlouvu o poskytnutí sociální služby. Obsah smlouvy 
je individuálně přizpůsoben danému klientovi, odpovídá jeho potřebám a je to písemná dohoda 
mezi klientem a poskytovatelem o tom, jak bude sociální služba klientovi poskytována, jaké jsou 
jeho práva a jaké jeho povinnosti vůči poskytovateli.  
4. Obsah smlouvy je individuálně upravován především v bodech: 
 označení smluvních stran, výše příspěvku na péči v době uzavření smlouvy, 
 typ pokoje, na kterém je klient ubytován, druh dietního stravování, 
 výše měsíční úhrady za ubytování a stravu, způsob placení úhrady za ubytování a stravu, 
 výčet věcí, které si osoba s sebou do DpS vzala (především věci větší hodnoty). 
 
5. Před samotným podpisem smlouvy, sociální pracovnice (popř. vedoucí domova) ještě jednou 
klienta (popř. osobu zastupující klienta) seznámí podrobně s obsahem smlouvy. Jestliže žádná ze 
stran nemá připomínky, je možné přistoupit k podpisu smlouvy. 
6. Každá ze stran (klient, zástupce klienta, poskytovatel) obdrží po 1 výtisku smlouvy (každá 
s platností originálu), včetně příloh. 
7. Poté je klient ubytován na příslušném pokoji a může si vybalit věci, které si do domova přinesl. 
Klientovi je doporučeno, aby si veškeré tyto věci (ošacení, osobní věci, cennosti) sepsal na 
formuláři Osobní karta. Klient je také proveden po domově a seznámen s veškerými věcmi, 
které může využívat. 
 
INDIVIDUÁLNÍ PLÁNOVÁNÍ SOCIÁLNÍ SLUŽBY  
Dle zákona č.108/2006Sb. a s ním souvisejících předpisů je poskytovatel povinen sociální službu s 
uživatelem individuálně plánovat.  
Individuálním plánováním (IP) rozumíme dialog mezi uživatelem a pověřeným (klíčovým) 
pracovníkem o potřebách uživatele. Je to proces „kontraktování“ o tom, jaké jsou potřeby a cíle 
uživatele a zda mu je organizace může pomoci naplnit. V důsledku IP dochází ke společné dohodě 
uživatele s pracovníkem, jakým způsobem a v jakém rozsahu bude sociální služba konkrétnímu 
uživateli poskytována.  
10 
 
Proces IP začíná již při jednání se zájemcem o službu před nástupem do DpS. Zájemce o službu je 
informován, proč naší službu individuálně plánujeme a co proces IP obnáší. Při nástupu klienta do 
DpS je pak klientovi přirazen na dobu adaptačního období (1 měsíc) klíčový pracovník. Ten s 
klientem vypíše Vstupní dotazník, kde klient uvede své zájmy, vzdělání, rodinné vztahy apod. 
Klíčový pracovník rovněž čerpá informace ze Vstupního nastavení sociální služby. Po uplynutí 
adaptačního období dojde k vyhodnocení adaptačního období a klient si může v tuto chvíli zvolit 
jiného klíčového pracovníka, nebo si ponechat stávajícího. Klíčový pracovník ve spolupráci se 
sociální pracovnicí sepíše s klientem Následné nastavení sociální služby – opět vzájemná dohoda, 
jak, kým, kdy a kde bude sociální během následujícího období (1 rok) poskytována. Tento 
dokument se pak obměňuje 1x za rok nebo v případě změn v soběstačnosti klienta – jedná se o 
Inventuru sociální služby.  
Klíčový pracovník provádí s klientem také vlastní IP. Vlastní IP se ve svém průběhu liší tím, zda se 
jedná o komunikujícího klienta nebo klienta s obtížemi v komunikaci. U komunikujícího klienta 
provádí klíčový pracovník vlastní IP formou rozhovoru. Klient formuluje své potřeby a cíle a 
společně s klíčovým pracovníkem se dohodnou, který z cílů klienta se pokusí naplnit a kdo se bude 
na naplnění cíle podílet. Domluví se na termínu realizace a poté společně vyhodnotí, zda k naplnění 
cíle došlo či ne. U klienta s obtížemi v komunikaci klíčoví pracovníci využívají alternativních 
metod zjišťování potřeb a cílů klienta, protože je klient nedokáže sám vyslovit. Pomocí těchto 
metod se klíčový pracovník snaží zjistit, jaké potřeby daný klient v danou dobu má. Spolupracuje 
s celým pracovním týmem. Svou hypotézu dále zkoumá a nakonec ve stanoveném období 
vyhodnotí, zda potřeby byly zvoleny správně a zda došlo k jejich uspokojení.  
 
PRAVIDLA PRO PODÁVÁNÍ A VYŘIZOVÁNÍ STÍŽNOSTÍ  
Uživatelé, rodinní příslušníci i zaměstnanci DpS Horní Suchá si mohou stěžovat na kvalitu nebo 
způsob poskytování sociálních služeb. Mohou také podávat podněty, připomínky, návrhy, případně 
sdělit pochvalu.  
Za stížnost je považována každá stížnost, která je vznesená formou písemnou, ústní či telefonickou, 
a to i anonymně. Přání, stížnosti a pochvaly je možné vhodit do schránky stížností, umístěné na 
chodbě každého patra, nebo napsat do Knihy pochval, přání a připomínek, která se nachází u vstupu 
do budovy. Stížnost lze rovněž podat u vedoucí úseku, u vedoucí zdravotní a sociální služby nebo u 
sociálního pracovníka domova.  Schránku stížností vybírá 1x týdně pověřený pracovník.  
Při vyřizování stížností je respektováno soukromí a lidská práva stěžovatele. Na žádost stěžovatele 
bude zachována jeho anonymita.  
Stěžovatel má právo zvolit si svého nezávislého zástupce, který ho bude při vyřizování stížností 
zastupovat nebo doprovázet.  Stížnost řeší pověřený pracovník nebo je projednána na poradě 
vedoucích pracovníků, příp. na provozní poradě personálu. Každá stížnost je zaevidována u vedoucí 
zdravotní a sociální služby. Anonymní stížnost je řešena jako každá jiná stížnost, řešení anonymní 
stížnosti bude zveřejněno v Knize pochval, přání a připomínek.  
Stěžovatel obdrží písemnou odpověď do 30 dnů ode dne podání stížnosti. Pokud stěžovatel nebude 
spokojen s výsledkem řešení stížností, může stížnost postoupit na tyto adresy:  
 
1. Management kvality sociální služby SLEZSKÉ HUMANITY, o.p.s.  
    Sokolovská 1761, 735 06 Karviná 6  
    email: sekretariat@slezskahumanita.cz , tel: 596 342 177  
 
11 
 
2. Ředitelka SLEZSKÉ HUMANITY, o.p.s. Mgr. Hana Pierzchalová  
    Sokolovská 1761, 735 06 Karviná 6  
    email: pierzchalova@slezskahumanita.cz  , tel: 596 325 856 12  
 
3. Správní rada SLEZSKÉ HUMANITY, o.p.s.  
    Sokolovská 1761, 735 06 Karviná 6  
 
4. Obecní úřad obce Horní Suchá - sociální odbor  
    Sportovní 2/3, 73535 Horní Suchá  
    tel: 596 420 292  
 
5. Krajský úřad Moravskoslezského kraje - sociální odbor  
    28. října 2771/117, 702 18 Ostrava  
    tel: 595 622 222  
 
6. Ministerstvo práce a sociálních věcí  
    Na Poříčním právu 376/1, 128 01 Praha 2, tel.: 221 921 111  
7. Ombudsman  
    Údolní 658/39, 602 00 Brno město  
    email: podatelna@ochrance.cz, tel: 542 542 888  
 
JAK SE K NÁM DOSTANETE  
 
Domov pro seniory SLEZSKÉ HUMANITY, o.p.s., Horní Suchá se nachází v centru obce Horní 
Suchá, na ulici Vnitřní 921/5.  Obec Horní Suchá je dobře přístupná ze všech okolních měst 
(Ostravy, Havířova, Karviné, Orlové i Českého Těšín) a to jak autobusovou dopravou, tak po 
železnici.  
 
1. Autobusem MHD Havířov  
Linka č. 413 Havířov – Šumbark Točna - Horní Suchá, František  
     
(zastávka Horní Suchá, Dělnický dům -  v blízkosti 350m od domova)  
 
Linka č. 406 Havířov, Podlesí, aut. nádr. - Horní Suchá, Pašůvka  
   
 (zastávka Horní Suchá, Pašůvka v blízkosti 1,8km od domova)  
 
2. Autobusem meziměstské dopravy Karviná – Havířov a zpět  
    (zastávka Horní Suchá, dvůr v blízkosti 800m od domova)  
 
Linka 533 Havířov, Podlesí, aut.nádr.-Karviná, Fryštát,aut.nádr., přes Karviná, Ráj  
Linka 533 Havířov, Podlesí, aut.nádr.-Karviná, Fryštát,aut.nádr.  
 
3. Vlakem na trase Ostrava- Svinov - Český Těšín a zpět  
   (železniční stanice Horní Suchá -  1,3km od domova)  
Vlak ze směru Ostrava-Svinov (popř. Opava – Východ)  
Vlak ze směru Český Těšín  
 
4. Osobním automobilem přímo k domovu – viz mapka: 
 
12 
 
 
