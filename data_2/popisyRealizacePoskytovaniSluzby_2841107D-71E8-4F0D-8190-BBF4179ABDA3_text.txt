Dům seniorů „POHODA“, o.p.s., Mládí  725, Orlová-Lutyně, 735 14 
 
Příloha k žádosti o registraci sociálních služeb 
 
1. Popis realizace poskytování sociální služby:  
Posláním našeho zařízení je poskytovat celoročně komplexní sociální služby občanům v seniorském 
věku, kteří se ocitli v nepříznivé sociální situaci a pro trvalé změny zdravotního stavu potřebují 
komplexní péči, která jim nemůže být zajištěna jiným způsobem, než institucionálně. V rámci 
možností usilujeme o to, aby se dle svých schopností začlenili do běžného života komunity ve městě, 
aby se vyhnuli sociální izolaci a nepřerušovali vztahové vazby s rodinou a přáteli.  
Cílem našeho zařízení je poskytování kvalitních sociálních služeb dle individuálních potřeb uživatelů a 
zároveň respektování jejich přání tak, aby bylo dosaženo důstojného života seniorů, aniž by byli 
přepečováváni. Usilujeme o to, aby uživatelé námi poskytovaných služeb a jejich rodinní příslušníci 
měli k personálu plnou důvěru a úzce s ním spolupracovali. V součinnosti s Městským úřadem Orlová 
chceme vytvářet příležitosti k návratu do domu s pečovatelskou službou při zachování možnosti 
zpětného umístění v domově (zhoršení zdravotního stavu či při změně situace v rodině).  
Jak realizujeme služby?  Se zájemcem o sociální služby jednáme individuálně tak, aby mu bylo 
poskytnuto maximální množství informací, na základě nichž si může služby objednat. Prvotní 
informace může získat on sám či ve spolupráci si rodinou na internetových stránkách domova 
www.pohoda-orlova.cz, ale také v Ročence města Orlová nebo z informačního letáku Domu seniorů 
„POHODA“, o.p.s. Kontakt nejčastěji probíhá prostřednictvím telefonu či osobní návštěvy. V zařízení 
je přítomen sociální pracovník, jenž poskytne zájemci adekvátní informace o druhu a způsobu 
poskytovaných služeb v našem zařízení. Každý zájemce má možnost domov navštívit a prohlédnout si 
jej, dotázat se na poskytované služby, vést rozhovory se zaměstnanci i obyvateli. Vždy se snažíme o 
to, aby zájemce získal co největší počet informací, potřebných ke svému rozhodnutí. Poskytovatel 
však může odmítnout smlouvu uzavřít z důvodů uvedených v § 91 zákona č. 108/2006 Sb.  Při 
nástupu do zařízení uzavíráme s klientem Smlouvu o poskytování sociálních služeb na základě 
individuálního výběru služeb včetně stanovení jejich podmínek. Smlouva obsahuje: jméno 
objednatele a poskytovatele služeb, datum zahájení poskytování, stanovení výše úhrad za jednotlivé 
položky (bydlení, stravování, ošetřovatelská péče), termíny úhrad, podmínky pro vratky z plateb, 
doba platnosti smlouvy, možnosti odstoupení od smlouvy, výpovědní lhůty. V současné době je 
finanční spoluúčast klienta na službě při bydlení na 2-lůžkovém pokoji: 279 Kč/osoba/den, 
v jednolůžkovém pokoji: 314 Kč/osoba/den. Uživatelé, kteří jsou příjemci příspěvku na péči, mají 
smluvně ošetřeno převedení příspěvku na bankovní účet poskytovatele. Z tohoto příspěvku, pokud 
uživatel nečerpá náležitou péči pro jeho nepřítomnost v domově (celodenní dovolená, lázeňský 
pobyt), mu náleží vratka. K ukončení poskytování služeb může dojít na základě písemné jednoměsíční 
výpovědi jak ze strany uživatele, tak i poskytovatele. Výpovědní lhůta začíná běžet 1. dnem měsíce 
následujícího po doručení výpovědi (obsaženo i v domácím řádu). Mezi důvody pro ukončení ze 
strany poskytovatele patří: úmyslné porušování platební kázně, uplynutí sjednané doby pro 
poskytování služeb, úmyslné poškozování práv a majetku ostatních uživatelů či poskytovatele, zánik 
zařízení pro nedostatek finančních prostředků. Ze strany uživatele může být služba ukončena: 
výpovědí bez udání důvodu, znovunabytí schopnosti uživatele vrátit se do domácího prostředí, 
nesplnění očekávání ze strany poskytovatele, úmrtí klienta.  
 
Součásti přijímací procedury je získání informací o dosavadním způsobu života klienta (vstupní 
dotazník, kazuistika). Každý z uživatelů služeb má možnost aktivně se zapojovat do rozhodování o 
individuálním poskytování sociálních služeb. Klíčoví pracovníci v přímé péči vytváření s klientem 
individuální plány péče. Pro zpětnou vazbu o spokojenosti či nespokojenosti se službami jsou 
využívání ankety, na základě jejich vyhodnocení je získáván obraz o kvalitě a úrovni poskytovaných 
služeb. V případě nespokojenosti má klient možnost podat stížnost. Organizace má v písemné 
podobě zpracován závazný postup k vyřizování stížností uživatelů služeb. Písemné či ústní stížnosti 
šetří a řeší ředitelka zařízení (v její nepřítomnosti sociální pracovnice) vždy ve lhůtě 28 dnů, a to 
formou, kterou byla stížnost podána. Stížnosti jsou řádně evidovány. Uživatelé služeb jsou 
informováni na nástěnkách o možnosti nejen podání stížnosti, ale i návrhů ke zlepšování života 
v domově. V případě, že uživatel není schopen stížnost sepsat sám, je mu nápomocna sociální 
pracovnice, instruktorka sociální péče, rodinný příslušník nebo kdokoliv je požádán. V případě 
neuspokojivého vyřízení stížnosti je možno externě stížnost přezkoumat 3. stranou (předcházení 
střetu zájmu ve vztahu poskytovatel – uživatel). Uživatelé také mohou využít schránku důvěry, do 
které mohou vhazovat lístky s připomínkami, nápady, ale i stížnostmi.  
Materiální a technické zabezpečení realizace sociální služby: 
Námi poskytované sociální služby jsou poskytovány v rekonstruované části budovy, která se nachází 
v Orlové-Lutyni na ulici Mládí 725. Budova je situována v okrajové části sídliště, má dobrou 
dostupnost služeb, je řešena bezbariérově a disponuje 13 jednolůžkovými a 9 dvoulůžkovými pokoji. 
Pokoje v přízemí jsou vybaveny vlastním sociálním zařízením, pokojení v  1. patře mají jen umyvadlo a 
zrcadlovou skříňku, sociální zařízení je společné a je umístěno na chodbě. Obytná plocha je 354 m2, 
hospodářská část budovy, v níž se nachází prádelna, kuchyň, skladovací prostory zabírá plochu 153 
m2. Rekreační část terasy je na ploše 59 m2. K budově patří rozlehlá, částečně rekonstruovaná 
zahrada o rozloze 39 arů. Celý objekt je ve vlastnictví Města Orlová, a o.p.s. ho má pronajatý.  
 
 
 
 
16.5.2014 
 
 
 
 
Bc. Naděžda Kubalová, ředitelka  
 
 
