Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
Domov pro seniory Havlíčkův Brod, příspěvková organizace 
Název služby 
Domov pro seniory 
 
 
1. Veřejný závazek 
a. Poslání  
Domov pro seniory Havlíčkův Brod usiluje o důstojný a spokojený život seniorů, kteří 
vzhledem ke svému zdravotnímu stavu a sociální situaci žijí v tomto zařízení. Domov 
podporuje jejich soběstačnost a udržení kontaktu s okolím a snaží se o vytvoření co 
nejpřirozenějšího prostředí.  
 
Zařízení poskytuje klientům tyto činnosti: 
 
ubytování, 
 
stravování, 
 
pomoc při zvládání běžných úkonů péče o vlastní osobu, 
 
pomoc při osobní hygieně nebo poskytnutí podmínek pro osobní hygienu, 
 
zprostředkování kontaktu se společenským prostředím, 
 
sociálně terapeutické činnosti, 
 
aktivizační činnosti, 
 
pomoc při uplatňování práv, oprávněných zájmů a při obstarávání osobních 
záležitostí. 
 
 
 
b. Cíle  
1. Zachování důstojného života klientů.                                                      
2. Podpora vlastního rozhodování klientů v jejich osobních záležitostech. 
3. Udržení a podpora soběstačnosti klientů poskytováním přiměřené péče 
podle jejich potřeb. 
4. Podpora klientů v zachování přirozených vztahů, zvyků a zájmů dle jejich 
možností a přání. 
5. Podpora klientů ve využívání běžných služeb mimo zařízení a udržování 
kontaktu s okolím, a to dle možností a přání klientů. 
6. Individuální poskytování služby na základě osobních cílů a přání klientů. 
7. Poskytování kvalitní a bezpečné služby prostřednictvím odborného a 
kvalifikovaného personálu. 
8. Zvyšování kvality systému vnitřního řízení v organizaci a dobrá týmová 
spolupráce všech úseků i jednotlivých pracovníků. 
 
 
 
 
c. Cílová skupina  
 Prioritní cílovou skupinou jsou klienti z Kraje Vysočina. 
Cílovou skupinu tvoří senioři převážně s trvalým pobytem v kraji Vysočina, kteří mají 
sníženou soběstačnost v základních životních dovednostech, a proto potřebují podporu a 
pomoc při zajišťování základních životních potřeb.   
S ohledem na typ našeho zařízení není možné poskytovat služby těmto klientům: 
- 
osobám, které z důvodu svého zdravotního stavu nebo pod vlivem návykových látek 
ohrožují sebe nebo okolí nebo závažně narušují vzájemné soužití 
- 
s alkoholovou demencí 
- 
s onemocněním primárně psychiatrickým (kromě demence) nebo mentální retardací 
- 
osobám závislým na alkoholu a nelegálních návykových látkách  
- 
s infekčními chorobami typu aktivní TBC, hepatitidy apod. 
- 
s nutností nepřetržité lékařské péče 
- 
mladším 60-ti let 
 
 
d. Zásady poskytování sociální služby 
 
 Zachování lidské důstojnosti klientů 
 Ctít přání a potřeby klientů (individuální přístup) 
 Podporování soběstačnosti klientů 
 Podporování kontaktu klientů s jejich rodinami a blízkými 
 Podporování vzájemné důvěry klientů a personálu 
 Otevřená spolupráce pracovníků a vedení organizace 
 Příjemné prostředí pro život 
 
2. Jednání se zájemcem o službu, vstup uživatele do služby, uzavření smlouvy 
Se zájemcem o službu jsou předem projednávány podmínky poskytování služby. Sociální 
pracovnice realizuje sociální šetření, jedná se zájemcem, případně i s jeho osobami blízkými. 
S každým novým klientem je uzavřena písemná smlouva o poskytování služby. 
Poskytování služby je přizpůsobeno potřebám klienta ve spolupráci s jeho klíčovým 
pracovníkem v zařízení. Klíčový pracovník věnuje zvýšenou pozornost klientům v době 
adaptace, vede záznamy o průběhu práce s klientem a ve spolupráci s celým týmem hledá 
možnosti, jak pomoci klientovi realizovat jeho osobní přání a cíle.  
 
3. Popis služby 
a.    Naplnění základních činností ze zákona 
Zařízení poskytuje pobytové služby klientům, kteří vzhledem ke svému věku a zdravotnímu 
stavu nemohou zůstat v původním prostředí, potřebují podporu a pomoc v běžném životě, 
přičemž rodinní příslušníci a osoby blízké nebo místní komunita pomoc zajistit nemůže a 
terénní služby jsou již pro tyto klienty nedostačující, případně v dané obci, odkud klient 
přichází, zcela chybí. Klientům je poskytováno ubytování, strava, pomoc při zvládání péče o 
svou osobu včetně osobní hygieny, zprostředkování kontaktu se společenským prostředím, 
sociálně terapeutické a aktivizační činnosti a také pomoc při uplatňování práv a zajišťování 
osobních záležitostí.  
Služba je poskytována v objektu Husova 2119, Havlíčkův Brod: 
 
v pavilonu A s kapacitou 50 lůžek 
 
v pavilonu B s kapacitou 34 lůžek. 
Nové, moderní zařízení je bezbariérové a je proto vhodné i pro osoby se zhoršenou 
pohyblivostí.  
Zařízení při poskytování služby dbá na individuální přístup ke klientům, usiluje o důstojný a 
spokojený život klientů, podporu soběstačnosti klientů, vytvoření co nejpřirozenějších 
podmínek a udržení kontaktu s přirozeným prostředím. Zařízení umožňuje klientům 
uplatňovat vlastní vůli, má zpracována písemná pravidla pro vyřizování stížností, ochranu 
práv klientů a službu poskytuje podle zpracovaných metodik. 
V zařízení každý týden ordinuje praktický lékař (v případě potřeby častěji), do zařízení 
pravidelně dochází psychiatr a další odborní lékaři 
Ošetřovatelskou zdravotní péči včetně paliativní, nutriční a rehabilitační péče zajišťuje 
nepřetržitě tým vlastních zaměstnanců - odborně vyškolených zdravotních sester (24/7). 
Sociální pracovnice zajišťuje sociální poradenství a poskytuje pomoc při řešení 
individuálních potřeb a případných potíží klientů. Jedná se například o pomoc se žádostmi o 
sociální dávky, pomoc při řešení finančních záležitostí, při vyjednávání s úřady, v kontaktu s 
rodinou klienta nebo osobami blízkými apod. Sociální pracovnice je s klientem v kontaktu již 
před jeho nástupem i během pobytu v zařízení.  
Pracovníci v přímé péči (pečovatelky) zajišťují přímou obslužnou péči a splňují požadované 
kvalifikační požadavky. Všichni se dále průběžně vzdělávají.  
Zařízení také dbá o příjemné a smysluplné využití volného času seniorů, nejméně jednou 
měsíčně se konají větší kulturní akce, divadelní, taneční představení či koncerty, besedy o 
historii apod. V zařízení dle zájmu klientů probíhá canisterapie realizovaná členy 
canisterapeutického sdružení. Několikrát týdně probíhají setkání seniorů s pracovníky pro 
volnočasové aktivity zaměřená na ruční práce, malování, hraní společenských her, probíhá 
trénování paměti, rehabilitační cvičení, taneční terapie.  
Zařízení podporuje klienty, aby dle svých možností a svého zájmu využívali návazné služby 
v okolí a žili běžným způsobem života blízkým životu svých vrstevníků. Zařízení umožňuje 
klientům návštěvy banky, úřadů, odvoz na nákupy ve městě apod. Za pomoci dobrovolníků 
zajišťuje návštěvy knihovny a jiných kulturních zařízení, výlety a nákupy. V zařízení je 
v provozu bufet, který umožňuje nákup základních potravin a občerstvení 7 dní v týdnu.  Do 
zařízení se v určitých časových intervalech dostavují i prodejci jiného zboží - oděvů, obuvi 
apod., takže obyvatelé, kteří např. z důvodu zdravotního stavu nemohou využít návazných 
služeb ve městě, mají možnost nakoupit si základní potřeby přímo v domově.  
V zařízení probíhají pravidelné bohoslužby různých církví, kněz se dostaví i na přání 
jednotlivého klienta. 
Do zařízení pravidelně dochází pedikérka, holič a kadeřnice. Výše uvedených nabídek aktivit 
a služeb klienti využívají dle svého zájmu. Pokud klient nemá příbuzné, zařízení v případě 
potřeby zajišťuje odvoz klienta do místa původního bydliště - domova služebním 
automobilem.  
Zařízení 
klientům 
zprostředkovává 
kontakt 
s 
dobrovolníky, 
sociální 
pracovnice 
spolupracují s dobrovolnickým centrem a zajišťují potřebnou agendu. Zařízení pořádá 
pravidelné dny otevřených dveří s účastí rodinných příslušníků, dobrovolníků a veřejnosti. 
 Sociální služba je poskytována uživatelům nepřetržitě po celý rok. Personál je klientům k 
dispozici 24 hodin denně a poskytuje individuálně - dle potřeb klienta - služby a úkon, které 
již klient nemůže zajistit sám. U každého lůžka je signalizace k přivolání personálu dle potřeb 
klientů.  
 
Zařízení informuje o službě veřejnost, zájemce o službu a osoby blízké prostřednictvím 
svého časopisu, pravidelných dní otevřených dveří, vlastních letáků o poskytované službě, 
prostřednictvím výročních zpráv a vlastních webových stránek. O své činnosti také 
pravidelně informujeme prostřednictvím článků v regionálním tisku. Letáky zařízení jsou 
pravidelně aktualizovány a rozesílány a jsou k dispozici na léčebnách dlouhodobě 
nemocných, na městských a obecních úřadech, zdravotnických zařízeních a dalších 
sociálních službách v naší spádové oblasti, se kterými spolupracujeme. 
 
 
b. Finanční spoluúčast uživatele na službě 
Výše úhrad se řídí zákonem o sociálních službách a prováděcí vyhláškou k tomuto zákonu a 
po zaplacení úhrady za ubytování a stravu musí klientovi zůstat alespoň 15 % jeho příjmu 
pro jeho vlastní potřebu. 
Ceny platné pro jednotlivé pokoje jsou uvedeny na www.ddhb.cz.  
 
 
c. Způsob podávání a vyřizování stížností 
Každý klient, jeho osoby blízké i jiné mají právo podat si stížnost týkající se chodu zařízení, 
poskytovaných služeb, přístupu personálu a podobně.  Stížnosti a podněty jsou vždy brány 
jako možný podnět pro rozvoj a zlepšování služby a jako cenný zdroj informací o službě. 
Postup pro vyřizování stížností je upraven vnitřním předpisem organizace. 
Stížnosti lze podávat písemně, ústně, telefonicky nebo digitálně. Za vyřízení stížnosti je 
odpovědný vedoucí pracovník úseku, do jehož kompetence předmět  stížnosti patří (vedoucí 
zdravotního úseku, vedoucí  sociálního úseku, vedoucí stravovacího úseku), nebo v případě 
stížnosti na vedoucího pracovníka úseku nebo na předmět, který je přímo v kompetenci 
ředitele, ředitel zařízení. 
Lhůta pro vyřízení stížnosti je zpravidla 28 dní. Odpovědný pracovník stěžovateli písemně 
odpoví, případně navíc vysvětlí vše v rozhovoru. V případě anonymní stížnosti se odpověď 
vyvěsí na nástěnce v zařízení, případně se výsledek šetření sdělí na schůzce vedení 
s obyvateli. 
Stěžovatel si může podat námitky proti vyřízení stížnosti k nadřízenému orgánu, který je 
vždy uveden ve vyrozumění o vyřízení stížnosti. 
 
Vzhledem k tomu, že současná právní úprava nestanovuje kompetence jednotlivých orgánů, 
doporučujeme se v záležitostech týkajících se registrací sociálních služeb obrátit na Krajský 
úřad Kraje Vysočina, v záležitostech týkajících se kvality poskytovaných služeb na inspekce 
sociálních služeb Ministerstva práce a sociálních věcí, případně na Kancelář veřejného 
ochránce práv – Ombudsmana. 
- 
Odbor sociálních věcí Krajského úřad Kraje Vysočina, Žižkova 57, 587 33 
Jihlava, tel.: 564 602 818, e-mail: posta@kr-vysocina.cz 
- 
Ministerstvo práce a sociálních věcí ČR, odbor sociálních služeb, Na Poříčním 
       právu 1, 128 01 Praha 2, tel.: 221 921 111, e-mail: posta@mpsv.cz 
- Kancelář Veřejného ochránce práv, Údolní 39, 602 00 Brno, tel.: 542 542 888, e-
mail: podatelna@ochrance.cz 
 
 
d. Ukončení poskytování služby 
Klient může Smlouvu vypovědět bez udání důvodu. Výpovědní lhůta pro výpověď  klientem 
činí 30 kalendářních dní ode dne podání výpovědi.  
 
Poskytovatel může Smlouvu vypovědět pouze z těchto důvodů: 
 
a) jestliže klient hrubě porušuje své povinnosti vyplývající ze Smlouvy. Za hrubé porušení 
Smlouvy se považuje zejména: 
     - nezaplacení úhrady nebo dalších plateb podle Smlouvy a to nejpozději do 30 dnů ode 
dne splatnosti těchto plateb 
 
b) klient přestal splňovat podmínky cílové skupiny klientů zařízení a nemůže čerpat sociální 
službu v zařízení, např. je s ohledem na svůj zdravotní stav trvale umístěn ve 
zdravotnickém zařízení. Tento stav je doložen vyjádřením obvodního, příp. ošetřujícího 
lékaře. 
c) klient spáchal trestný čin a byl za něj odsouzen nepodmíněným trestem odnětí svobody. 
 
Výpovědní lhůta pro výpověď činí 30 dní a počíná běžet prvním dnem kalendářního 
měsíce následujícího po kalendářním měsíci, v němž byla tato výpověď klientovi 
doručena. 
 
Smlouva může být rovněž ukončena dohodou mezi klientem a poskytovatelem.  
 
 
e. Další doplňující informace 
 
4. Fakultativní služby (jsou-li poskytovány) 
Klient má možnost sjednat si dopravu své osoby nebo věcí ze zařízení do místa, které 
označí, a zpět (lze sjednat kdykoliv v průběhu poskytování služby). Klient si dále může 
sjednat tisk nebo kopírování soukromých písemností. Klient má možnost vlastního 
elektrospotřebiče (např. TV, lednice apod.) za úhradu dle aktuálního ceníku. 
 
 
5. Materiální, technické a hygienické podmínky pro zabezpečení sociální služby  
 
Technické podmínky 
 
služba domov pro seniory je poskytována v objektu Husova 2119, Havlíčkův 
Brod v kapacitě 84 lůžek, z toho:  
o budova A                                          50 lůžek 
o budova B                                          34 lůžek 
 
 
v budově A je 1 pokoj je jednolůžkový, 8 dvoulůžkových a 11 třílůžkových 
 
v budově B je 8 jednolůžkových pokojů a 13 dvoulůžkových 
 
všechny pokoje mají vlastní sociální zařízení 
 
všechna lůžka jsou vybavena dorozumívacím zařízením sestra – klient 
 
obyvatelé mají k dispozici denní místnosti, kde mohou trávit volný čas nebo se 
účastnit různých aktivit, na dispozici jsou jim kuchyňky, velké terasy, na všech 
pokojích je televize; k dispozici je víceúčelová místnost využívaná na bohoslužby, 
jako tělocvična a přednášková místnost 
 
objekty jsou vybaveny lůžkovými výtahy, jsou bezbariérové a dobře orientované 
 
v objektu funguje 7 dní v týdnu bufet 
 
díky umístění v centru města Havlíčkův Brod má zařízení zajištěnu dobrou 
návaznost na další služby (pošta, banky, kadeřnictví, nákupy, kultura, atd.) 
 
Materiální vybavení: 
 
lůžka pro klienty jsou polohovatelná elektrická, k dispozici jsou i lůžka s laterálním 
náklonem 
 
každý klient má v případě potřeby k dispozici pasivní antidekubitní matraci, v 
případě ležících klientů aktivní antidekubitní matraci 
 
pro každého klienta je k dispozici noční stolek, skříň, křeslo, v případě potřeby 
servírovací stolek (pro možnost stravování na lůžku) 
 
WC křeslo k lůžku u imobilních klientů 
 
v objektech je dobré vybavení společného sociálního zařízení - zvedací vany, 
zvedací zařízení pro imobilní klienty ARJO 
 
zařízení využívá systém Vernacare – má k dispozici drtičku na papírové podložní 
mísy, dále má k dispozici myčky na podložní mísy 
 
má velmi dobré technické vybavení kanceláří, přístup na internet pro všechny 
pracovníky, počítače, kopírky, skenery, atd. 
 
zařízení má k dispozici několik služebních automobilů  
 
strava je dodávána z kuchyně Nemocnice Havlíčkův Brod v kompletní dietní 
skladbě  
 
zařízení má vlastní prádelnu (pračky, sušičky, mandl, atd.), údržbářskou dílnu 
(sekačka na trávu, sněhové frézy, atd.)  
 
ložní prádlo se pere dodavatelsky 
 
Hygienické podmínky: 
 
zařízení má provozní řád schválený KHS, jeho dodržování je pravidelně 
kontrolováno, včetně provozu dodavatelské kuchyně a rozvozu stravy  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Jméno a podpis oprávněné osoby: 
 
Hana Hlaváčková 
 
Razítko 
 
 
 
 
 
