 
Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
DS Stříbrné Terasy o. p. s. 
Druh služby 
Domov pro seniory 
 
 
1. Veřejný závazek 
a. Poslání  
Posláním domova pro seniory Domov Stříbrné Terasy je poskytovat pobytovou službu 
osobám se sníženou soběstačností z důvodu věku, za účelem zajištění nezávislosti a 
individuálních potřeb klientů, které jim umožní prožít důstojné stáří. 
 
b. Cíle  
- podporovat zvyšování či udržování soběstačnosti klientů prostřednictvím individuální 
nabídky ošetřovatelsko – rehabilitačních a aktivizačních programů 
- respektovat potřeby a svobodnou volbu klienta 
- individuálně přistupovat k poskytování sociální služby v oblasti pomoci a podpory 
- podporovat klienty v zachování kontaktu s přirozeným sociálním prostředím 
 
c. Cílová skupina  
- Dospělí (55 – 64), kteří z důvodu snížené soběstačnosti nemohou setrvat ve svém 
přirozeném prostředí (ani za pomoci ambulantních a terénních sociálních služeb) a vyžadují 
stálou pomoc fyzické osoby 
- Mladší senioři (65 – 80), kteří z důvodu snížené soběstačnosti nemohou setrvat ve svém 
přirozeném prostředí (ani za pomoci ambulantních a terénních sociálních služeb) a vyžadují 
stálou pomoc fyzické osoby 
- Starší senioři (nad 80 let), kteří z důvodu snížené soběstačnosti nemohou setrvat ve svém 
přirozeném prostředí (ani za pomoci ambulantních a terénních sociálních služeb) a vyžadují 
stálou pomoc fyzické osoby 
 
d. Zásady poskytování sociální služby 
- dodržování Listiny základních práv a svobod, respektování práv a potřeb, možnost volby 
klienta, zachování důstojnosti 
- při plánování průběhu sociální služby vycházíme ze skutečných individuálních potřeb, 
osobních cílů, možností a schopností klienta 
- zachovávání a podpoření sociálních kontaktů klienta 
2. Jednání se zájemcem o službu, vstup uživatele do služby, uzavření smlouvy 
Poznámka: 
Zájemce o sociální službu – osoba, která má zájem získat informace o službě dříve, než se 
rozhodne podat si žádost o poskytování sociální služby. 
Žadatel – pokud se zájemce o službu na základě získaných informací rozhodne podat žádost 
o poskytování sociální služby  
 
Domov postupuje podle vnitřních pravidel pro jednání se zájemcem o sociální 
službu/žadatelem. Cílem je zajistit, aby zájemce získal dostatek informací o možnostech, 
které domov poskytuje a mohl se rozhodnout, zda služby využije či nikoliv. Zájemce je 
informován o tom, jaká má práva a povinnosti, které pro něj v případě podpisu smlouvy 
vyplývají. Je kladen důraz na přehledný a odpovídající způsob informování o nabízených 
základních činnostech služby. Informace jsou podány takovým způsobem, aby nebyla 
omezena možnost svobodné volby zájemce/žadatele.  
Zásady jednání se zájemcem/žadatelem o službu: 
- vlídné přijetí – vstřícnost k zájemci/žadateli 
- rovný přístup ke všem zájemcům/žadatelům 
- vytvoření příjemného prostředí a klidné atmosféry, získání důvěry, citlivý přístup a dodržení 
soukromí při jednání 
- z jednání musí vyplynout snaha pomoci a přizpůsobit službu požadavkům zájemce/žadatele 
- konkrétnost a názornost jednání 
- ochotné vyslechnutí zájemce/žadatele a snaha pochopit jeho situaci 
- podání dostačující a kompletní informace o poskytované sociální službě, jakož i všech 
údajů rozhodných pro uzavření Smlouvy o poskytování sociální služby včetně podmínek 
úhrad za služby, o možnostech případného ukončení pobytu v zařízení apod. 
- nabídnutí všech známých možností řešení sociální situace zájemce/žadatele 
- posouzení vhodnosti dané služby 
- srozumitelnost – v případě potřeby využití alternativní komunikace 
Zájemce o sociální službu na základě svého rozhodnutí podává „Žádost o poskytování 
sociální služby v DST“. Doklady, které je nutno doložit k žádosti o umístění: 
- Sdělení lékaře (potvrzení lékaře o zdravotním stavu zájemce/žadatele a vhodnosti pro 
poskytnutí služby) 
V případě, že zájemce/žadatel není schopen právně jednat – kopii listiny Předběžného 
prohlášení nebo Rozhodnutí soudu o ustanovení podpůrného opatření – Nápomoc při 
rozhodování, Omezení svéprávnosti. 
- Vyjádření lékaře o zdravotním stavu žadatele o sociální službu – vyplněný tiskopis DST 
ošetřujícím lékařem – ne starší 3 měsíců. (Před zahájením poskytování služby). 
Osobní návštěvy (šetření) žadatelů:  
Po prvotním jednání se zájemcem o sociální službu a podání žádosti tímto zájemcem je 
provedeno šetření. Šetření probíhají v přirozeném prostředí žadatele, v nemocnici nebo 
jiném zdravotnickém či sociálním zařízení, kde bylo předem domluveno šetření. Šetření 
provádí vedoucí sociálního úseku a vedoucí zdravotního úseku nebo jiný pověřený 
pracovník. Se žadatelem je sepisován „Vstupní individuální plán péče“, který obsahuje popis 
nepříznivé situace. 
Se žadatelem (v případě zahájení poskytování služby) je uzavírána vždy písemná smlouva  
o poskytování sociální služby.  
Působnost Kraj Vysočina (ve výjimečných případech může být poskytnuta služba i osobám, 
které mají trvalé bydliště mimo Kraj Vysočina, ale rodina (děti) má trvalé bydliště na území 
Kraje Vysočina.  
3. Popis služby 
a.    Naplnění základních činností ze zákona 
Zařízení poskytuje pobytové služby osobám, které mají sníženou soběstačnost zejména z 
důvodu věku, jejichž situace vyžaduje pravidelnou pomoc jiné fyzické osoby. 
Zařízení poskytuje tyto základní služby: 
a) poskytnutí ubytování: ubytování je poskytováno 76 klientům na 12 jednolůžkových a  
32 dvoulůžkových pokojích s vlastním sociálním zařízením 
b) poskytnutí stravy: strava se připravuje ve vlastní kuchyni. Celodenní strava zahrnuje: 
Snídani, oběd, svačinu, večeři, popřípadě 2 večeři 
c) pomoc při zvládání běžných úkonů péče o vlastní osobu: 
Pomoc při oblékání a svlékání včetně speciálních podmínek 
Pomoc při přesunu na lůžko nebo vozík, 
Pomoc při vstávání z lůžka, uléhání, změna poloh, 
Pomoc při podávání jídla a pití, 
Pomoc při prostorové orientaci, samostatném pohybu ve vnitřním i vnějším prostoru 
d) pomoc při osobní hygieně nebo poskytnutí podmínek pro osobní hygienu: 
Pomoc při úkonech osobní hygieny, 
Pomoc při základní péči o vlasy a nehty, 
Pomoc při použití WC, 
e) zprostředkování kontaktu se společenským prostředím: 
Podpora a pomoc při využívání běžně dostupných služeb a informačních zdrojů, 
Pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob, 
f) sociálně terapeutické činnosti: 
Socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začlenění osob, 
g) aktivizační činnosti: 
Volnočasové a zájmové aktivity 
Pomoc při obnovení nebo upevnění kontaktu s přirozeným prostředím, 
Nácvik a upevňování motorických, psychických a sociálních schopností a dovedností 
h) pomoc při uplatňování práv, oprávněných zájmů a při obstarávání osobních záležitostí 
Pomoc při komunikaci vedoucí k uplatňování práv a oprávněných zájmů.  
Služby jsou naplňovány za pomoci pracovníků v sociálních službách (pečovatelů), 
zdravotních sester, sociálních pracovníků a brigádníků, stážistů a dobrovolníků 
 
   
 
b. Finanční spoluúčast uživatele na službě 
Klient se podílí finančně na službě – viz. Směrnice č. 4 – Sazebník Domova Stříbrné Terasy 
(ubytování a strava) 
 
c. Způsob podávání a vyřizování stížností 
Stížnost lze podat písemně, ústně či anonymně. Veškeré podané stížnosti jsou evidovány. 
Domov postupuje podle Pravidel pro podávání, evidenci a vyřizování stížností (Standard č. 
7), se kterými jsou seznámeni všichni klienti a zaměstnanci.  
Stížnost je vyjádření nespokojenosti s kvalitou a způsobem poskytování sociální služby.  
Podněty a připomínky jsou podání, která obsahují drobnou kritiku nebo návrhy na zlepšení 
služby.  
Písemné a anonymní stížnosti je možné zapsat do „Knihy připomínek, námětů a stížností“, 
která je umístěna na recepci nebo do stejně zřetelně označené schránky, která je umístěna 
v každém patře na chodbě. Kniha je pověřenými pracovníky kontrolována 1 x týdně společně 
s výběrem schránek. 
Každý klient, jeho osoby blízké i jiné osoby mají právo podat stížnost týkající se chodu 
domova, poskytovaných služeb, přístupu personálu apod. Klient si může zvolit zástupce pro 
podání a vyřizování stížnosti. 
Pokud je podána stížnost písemně s uvedením jména, příjmení a adresy pro zpětné 
vyjádření, stížnost se zaeviduje do Evidence stížností a do 10-ti pracovních dnů ode dne 
podání stížnosti je stěžovatel vyrozuměn písemně o přijetí stížnosti. 
Pokud je podána stížnost ústně s uvedením jména, příjmení a adresy pro zpětné vyjádření, 
stížnost se zaeviduje do Evidence stížností a do 10-ti pracovních dnů ode dne podání 
stížnosti je stěžovatel vyrozuměn dle dohody (písemně, telefonicky, osobně) o přijetí 
stížnosti. 
Pokud je podána stížnost anonymně, stížnost se zaeviduje do Evidence stížností a odpověď 
se vyvěsí na nástěnce v přízemí domova, případně se výsledek šetření sdělí na schůzce 
vedení s klienty. 
Běžné stížnosti jsou řešeny neprodleně. Ostatní stížnosti mají stanovenou lhůtu 30 dní od 
podání stížnosti. Pokud se vyskytnou skutečnosti, které nedovolí lhůtu dodržet, je o tom 
stěžovatel písemně informován a je mu sdělena nová lhůta pro vyřízení jeho stížnosti   
Za vyřízení stížnosti je zodpovědná komise, do jejíž kompetence stížnost patří. V případě 
stížnosti na vedoucího pracovníka úseku nebo na předmět, který je přímo v kompetenci 
ředitele, ředitel domova.  
Komisi stanoví ředitel domova. Členové komise jsou nezávislí, nepodjatí, bez střetu zájmů.  
Členové komise jsou povinni prošetřit všechny okolnosti stížnosti (formou rozhovoru 
s dotčenými osobami apod.). A pokud stížnost směřuje vůči konkrétní osobě, je vyžádáno její 
ústní nebo písemné vyjádření. O zjištěných skutečnostech se provede záznam, je podán 
návrh opatření na odstranění nedostatků a vypracován návrh písemné odpovědi stěžovateli.   
Stěžovatel může být na vlastní žádost přizván k šetření stížnosti nebo si může zvolit 
nezávislého zástupce, který jej bude zastupovat nebo doprovázet.  
O výsledku vyřízení stížnosti a o přijatém opatření je stěžovatel informován písemně 
srozumitelnou formou. Pokud netrvá na písemném vyjádření, je prokazatelně informován 
ústně.  
V případě, že budou v průběhu šetření stížnosti zjištěny skutečnosti, které zakládají 
podezření ze spáchání trestného činu, jsou členové komise povinni o těchto skutečnostech 
neprodleně informovat ředitele, který stanoví další postup. 
Pokud je stížnost směřována proti řediteli DS Stříbrné Terasy, je k prošetření a vyřízení 
předložena nadřízenému orgánu – Správní rada  
Pokud stěžovatel není spokojen se způsobem a výsledkem vyřízení své stížnosti, může se 
obrátit na další instituce: 
Správní rada, prostřednictvím statutárního zástupce Domova Stříbrné Terasy, Havlíčkova 
5624/34b, 586 01 Jihlava 
Vzhledem k tomu, že současná právní úprava nestanovuje kompetence jednotlivých orgánů, 
doporučujeme se v záležitostech týkajících se registrací sociálních služeb obrátit na 
Krajský úřad Kraje Vysočina, Žižkova 1882/57, 586 01 Jihlava. 
V záležitostech, týkajících se kvality poskytovaných služeb na inspekce sociálních služeb  
Ministerstva práce a sociálních věcí, Na Poříčním právu 1/376, 128 01 Praha 2, případně 
na Kancelář veřejného ochránce práv – Ombudsmana, Údolní 39, 602 00 Brno 
 
 
d. Ukončení poskytování služby 
Se zájemcem, žadatelem, klientem může být ukončena spolupráce, poskytování sociální 
služby „domov pro seniory“ z následujících důvodů: 
Zájemce o sociální službu 
- 
nemá po sdělení podmínek poskytování sociální služby již o tuto službu zájem, 
žádost o poskytování sociální služby v DST si nepodá 
- 
nabídnutá služba neuspokojuje potřeby, představy, očekávání a osobní cíle zájemce 
- 
v průběhu procesu dojednávání podmínek poskytování služby využije jiné služby 
- 
se na osobní jednání dostavil pod vlivem alkoholu nebo jiných omamných látek 
- 
se chová nevhodně (v rozporu s dobrými mravy) nebo agresivně 
- 
se rozhodl dále v procesu nepokračovat 
- 
zemřel 
 
 
 
 
 
 
Žadatel 
- 
se rozhodl dále v procesu nepokračovat a nechce být nadále v evidenci žadatelů, 
požádá o vyřazení žádosti 
- 
v průběhu procesu dojednávání podmínek poskytování služby využije jiné služby 
- 
zemřel 
Klient  
- 
žádá (písemně) o ukončení poskytované sociální služby na základě vlastního 
rozhodnutí 
- 
v průběhu poskytování sociální služby je naplněn § 36, vyhláška č. 505/2006 Sb. 
- 
se chová nevhodně či agresivně v rozporu s Domácím řádem  
- 
neuhradil úhradu dle Sazebníku DST, popřípadě je snížená úhrad dle § 73 zákona č. 
108/2006 Sb. 
- 
se nevhodně chová k majetku DST (ničí majetek) 
- 
zemřel 
 
 
e. Další doplňující informace 
Údaje vztahující se k jednotlivým vnitřním pravidlům jsou vypsáním nejdůležitějších 
informací. Na vyžádání je možno poskytnou celé znění relevantních vnitřních předpisů 
zařízení.  
 
4. Fakultativní služby (jsou-li poskytovány) 
V současné době nejsou fakultativní služby poskytovány.  
 
5. Materiální, technické a hygienické podmínky pro zabezpečení sociální služby  
 
Materiální a technické zabezpečení služby je upraveno v Domácím řádu a ve smlouvě s 
klientem.  
Služba je poskytována v rekonstruovaném objektu v areálu Jihlavských Teras. Veškeré 
prostory domova určené klientům jsou bezbariérové, do nadzemních podlaží přístupné 
schodištěm a výtahy. Ubytování nabízí 12 jednolůžkových a 32 dvoulůžkových pokojů, které 
jsou čisté, suché a centrálně vytápěné.  
Standardní vybavení pokoje: společný stůl, židle, křeslo, lůžko, noční stolek, šatníková skříň, 
polička, lampička. Lednička je na pokoji nebo v přiléhajících kuchyních pro více pokojů. 
Součástí pokoje je sociální zařízení s WC, umyvadlem a sprchovým koutem, poličkou na 
osobní potřeby.  
Další materiálně technické vybavení domova:  
1NP – společenská místnost – jídelna, vývařovna, šatny pro personál, prádelna, recepce, v 
přístavku prostory pro řešení odpadového hospodářství, 
2-3NP – sesterna, centrální koupelna, 
4NP – sesterna, centrální koupelna, klubovna pro aktivizaci klientů, kaple 
5NP – administrativní zázemí a sklady 
 
Služba je poskytována jako celoroční pobytová služba, podrobný popis dalšího materiálního 
technického a hygienického zajištění je popsán v Provozním řádu a Úklidovém řádu. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Datum:  
 
Jméno a podpis oprávněné osoby: 
 
Ing. Petr Šíma 
 
 
Razítko 
Ing. Petr 
Šíma
Digitálnǔ podepsal 
Ing. Petr Šíma 
Datum: 2024.03.27 
11:02:43 +01'00'
