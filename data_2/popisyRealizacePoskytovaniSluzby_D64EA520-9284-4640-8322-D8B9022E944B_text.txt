 
                  Popis realizace poskytování sociálních služeb                                        
 
 
Název poskytovatele 
Charita Uherské Hradiště 
Druh služby 
Domov pro seniory 
Identifikátor  
9608438 
Forma služby 
Pobytová 
Název zařízení a místo 
poskytování 
Domov pokojného stáří Boršice 
Boršice 274, 687 09 Boršice 
 
Poslání  
Posláním Domova pokojného stáří je poskytování podpory, která přispívá k udržení 
samostatnosti, pomoci, která vychází z individuálních potřeb každého seniora a laskavé 
péče seniorům, kteří se ocitli v nepříznivé sociální situaci, kterou nejsou schopni řešit 
vlastními silami, včetně komplexní ošetřovatelské péče. 
 
 
Cílová skupina  
Senioři nad 65 let, kteří jsou v nepříznivé sociální situaci díky svému věku, osamělosti, 
ztrátě soběstačnosti, nemoci, zdravotnímu postižení  a nejsou schopni sami zajistit a 
uspokojit své životní potřeby. 
 
Zásady poskytování sociální služby 
Respektování a ochrana práv klientů   
Respektování volby klientů  
Individualizace podpory 
Zapojování klientů 
Partnerský přístup ke klientům 
Jednání se zájemcem o službu, vstup uživatele do služby 
Jednání se zájemcem o službu je proces, který hraje klíčovou roli ve snaze poskytnout 
službu nastavenou podle individuálních potřeb každého klienta. Průběh jednání od 
prvního kontaktu, během postupného vyjasňování potřeb zájemce a možností služby 
vyústí v sepsání Smlouvy o poskytování sociální služby. Jednání zahrnuje veškerou 
komunikaci, která probíhá mezi zájemcem, jeho blízkými nebo jeho opatrovníkem a 
zástupcem domova. Výsledkem jednání je přesné definování cílů, kterých chce zájemce 
dosáhnout prostřednictvím naší služby.  
 
V průběhu první schůzky informujeme o druhu sociální služby, kterou poskytujeme a jejím 
obsahu, informujeme o cenách za naše služby a o možnostech jejích úhrad, informujeme 
o aktuální volné kapacitě zařízení nebo o možnosti zařazení do pořadníku v případě 
plného obsazení služby, odpovíme na otázky, které nám zájemce o službu položí, 
zjišťujeme, jaké jsou potřeby zájemce, formulujeme, jaké služby mu můžeme nabídnout, 
zjišťujeme, jakou představu má zájemce o naší službě, jaký má osobní cíl a zda jej naše 
služba může pomoci naplnit, pomáháme zájemci formulovat jeho osobní cíle. V případě, 
že je zřejmé, že naše služba není to, co zájemce hledá, snažíme se jej seznámit s 
možnostmi, které by mohl využít, případně vyhledáme kontakty na sociální nebo i jiné 
vhodné služby. 
Návrh smlouvy o poskytování sociální služby 
Dohodneme si schůzku s žadatelem, případně i s opatrovníkem, vítáme i přítomnost 
nejbližších, zejména členů rodiny. Schůzka probíhá zpravidla v kanceláři vedoucí a 
účastní se jí mimo žadatele a jeho doprovodu vedoucí zařízení nebo sociální pracovník.  
Podpis smlouvy o poskytování sociální služby 
Podpisem smlouvy se ze žadatele o službu stává klient.  
Nástup do zařízení  
Nástup na pobyt do domova oznamuje žadateli vedoucí Domova nebo sociální 
pracovnice písemně či ústně. Současně mu oznamuje, které doklady je třeba při nástupu 
předložit a které věci by měl mít s sebou. Při nástupu uvede pracovnice domova uživatele 
na přidělený pokoj a seznámí ho s dalším vybavením souvisejícím s pobytem v  domově. 
Vedoucí nebo sociální pracovnice domova podepíše se žadatelem Smlouvu o 
poskytování sociálních služeb. Klíčový pracovník, který byl klientovi přidělen již při jednání 
se zájemcem o službu, vypracuje s klientem Individuální plán. Podklady pro tvorbu plánu 
čerpá z podané žádosti o umístění, z provedeného šetření a především z informací, které 
získal od zájemce a jeho blízkých. Klient si přináší do domova věci osobní potřeby. Oděv 
a prádlo si označí nesmazatelným způsobem. Klient má právo po předchozím projednání 
s vedením domova doplnit vybavení pokoje o jemu milé věci. 
Popis služby 
Naplnění základních činností ze zákona 
Poskytnutí ubytování 
Poskytnutí stravy 
Pomoc při zvládání běžných úkonů péče o vlastní osobu 
Pomoc při osobní hygieně nebo poskytnutí podmínek pro osobní hygienu  
Zprostředkování kontaktu se společenským prostředím 
Sociálně terapeutické činnosti 
Aktivizační činnosti 
Pomoc při uplatňování práv, oprávněných zájmů a při obstarávání osobních záležitostí  
 
 
Pravidla poskytování služby 
Uživatelé i pracovníci Domova jsou povinni chovat se k sobě ohleduplně, vyvarovat se 
všeho, co ruší vzájemné soužití a dobré vztahy, a přispívat tak k vytvoření pěkného a 
klidného prostředí domova. 
V Domově platí zákaz kouření, nepřiměřené používání alkoholických nápojů a jiných 
omamných látek a prostředků. Kouřit je povoleno pouze na místě, které určí vedoucí 
domova tak, aby neobtěžovalo ostatní uživatele. 
Uživatel si přináší do Domova pokojného stáří věci osobní potřeby dle doporučení vedení 
Domova. Oděv a prádlo si označí nesmazatelným způsobem. Uživatel má právo po 
předchozím projednání s vedením Domova doplnit vybavení pokoje o jemu milé věci a 
nábytek. Na pokojích není dovoleno přechovávat: zbraně, spotřebiče, které neprošly 
pravidelnou revizí a ohrožují požární bezpečnost, hořlaviny, výbušniny a jiné věci 
nebezpečné zdraví a životu uživatel a zaměstnanců. Bez souhlasu vedení Domova 
pokojného stáří se nesmí provádět v bytové jednotce a ve společných prostorách 
jakékoliv úpravy a změny. Chování domácích zvířat v Domově je možné pouze 
s většinovým souhlasem uživatelů Domova pokojného stáří. Zdravotní pracovníci 
Domova zajišťují zdravotní péči o uživatele. Jednou za 14 dní je v Domově přítomna 
praktická lékařka. Uživatel má právo si ponechat svého původního ošetřujícího lékaře, 
pokud je ochoten dojíždět za klientem do zařízení. V případě onemocnění infekční 
chorobou, je nutno dodržovat pokyny ošetřujícího lékaře a zdravotnického personálu. 
Doba nočního klidu je stanovena od 22.00 hod. do 6.00 hod. Uživatelé mohou přijímat 
návštěvy každý den od 13,00 do 17,00 hodin, pokud chce návštěva navštívit svého 
příbuzného v jinou dobu, lze to pouze po dohodě s pracovníky zařízení s přihlédnutím 
k aktuální situaci uživatele a k provozu Domova a s ohledem na ostatní uživatele. 
 
 
Metody práce 
Individuální plánování 
Aktivizační metody 
Reminiscenční terapie 
Sociální práce 
Kognitivní trénink 
Komunikace a podpora autonomie 
Paliativní péče 
 
Pravidla pro vyřizování stížností 
POSTUP PRO PODÁVÁNÍ A VYŘIZOVÁNÍ PODNĚTŮ, PŘIPOMÍNEK A 
STÍŽNOSTI 
 
V rámci naší služby, Vám chceme poskytnout to nejlepší, co je v našich silách a 
zákonných normách ČR, ale nejsme neomylní, proto se nebojte a upozorněte nás na 
naše případné chyby. 
 
Pokyny pro podávání a vyřizování podnětů, připomínek a stížností pro klienta 
 
Vážený pane, v případě nespokojenosti s naší službou můžete podat 
připomínku nebo stížnost u: 
 službukonajícího zaměstnance. 
 
schránky důvěry. 
 
Pokud nebudete s vyřízením spokojen/a, můžete se následně obrátit na: 
 
vedoucího zařízení. 
 
Pokud nebudete s vyřízením spokojen/a, můžete se následně obrátit na: 
 
Ředitele Charity Uherské Hradiště – Velehradská 247, 686 01 Uherské 
Hradiště, tel. 572550137. 
 
Pokud důvody stížnosti přetrvávají i nadále, můžete se obrátit na nadřízený 
orgán poskytovatele: 
 Ředitele ACHO Olomouc – Křížkovského 11, 771 01 Olomouc, tel. 585229380. 
 Arcibiskupa olomouckého – Wurmova 9, 771 01 Olomouc, tel. 587405411, 
 
nebo na instituci sledující dodržování lidských práv: 
 Ochránce lidských práv – Údolní 39, 602 00 Brno, tel. 542542888. 
 Český helsinský výbor, Jelení 5/199, 118 00 Praha 1, tel. 224372334. 
 
Stěžovat si můžete písemnou nebo ústní formou, ale také anonymně. 
 Písemně: 
dopis, e-mail, zápisem do PC. 
 
Ústně: 
 
telefonem, verbálně přímo pracovníkovi. 
 
Anonymně:  
do Schránky pro anonymní stížnosti. 
 
Při podání podnětů, připomínek nebo stížností - postupujte  následovně: 
1. Zařízení má k dispozici PC v kanceláři služby, kam můžete prostřednictvím 
službukonajícího zaměstnance zapisovat své stížnosti. Své anonymní 
stížnosti můžete vhodit do „Schránky pro anonymní stížnosti“. Tato schránka 
je umístěná u vstupu do služby na levé straně, prostor není monitorován 
2. Telefonicky anebo osobně si můžete stěžovat přímo službukonajícímu 
zaměstnanci, který provede zápis této stížnosti v PC. Pokud se stížnost týká 
přímo službukonajícího zaměstnance, je možné si stěžovat přímo u 
vedoucího zařízení. 
3. Máte právo si svobodně zvolit při vyřizování své stížnosti jakéhokoliv 
nezávislého zástupce (příbuzného člověka, někoho z přátel, popř. jinou 
osobu, nebo organizaci). 
4. Stížnosti prosím zaznamenávejte tak, aby bylo zřetelné, co jste chtěl/a 
sdělit. 
5. Vedoucí zařízení zajišťuje, aby PC a Schránka pro anonymní stížnosti byly 
pravidelně kontrolovány, zda neobsahují nový zápis. Kontroly se provádějí 
1x týdně zpravidla v pondělí. 
6. Všechny stížnosti (písemné, ústní i anonymní) jsou evidovány a zapsány 
v PC. 
7. Písemné i ústní stížnosti jsou vyřizovány písemně zápisem do PC, lhůta pro 
vyřízení je max. 30 dnů od přijetí stížnosti, při předání stížnosti odvolacímu 
stupni začíná běžet lhůta 30 dnů pro vyřízení od předání odvolacímu stupni. 
8. Stížnost je vyřízena písemnou odpovědí, včetně informace o přijatých 
opatřeních k odstranění zjištěných závad. Záznam je proveden do PC. Na 
požádání je možné tento zápis vytisknout a předat stěžovateli. 
Anonymní stížnosti jsou vyřizovány neadresně prostřednictvím vyvěšení na nástěnce (po 
dobu 30. dnů od vyřízení stížnosti), včetně informace o přijatých opatřeních k odstranění 
zjištěných závad. Lhůta pro vyřízení stížnosti je max. 30 dnů od přijetí stížnosti. 
 
Pravidla pro ukončení služby 
1. Obě strany mohou ukončit platnost Smlouvy, a to vždy písemnou formou.  
Platnost Smlouvy může být ukončena vzájemnou dohodou stran nebo výpovědí 
kterékoliv strany za následujících podmínek.  
2. Ze strany Klienta může být Smlouva ukončena výpovědí kdykoliv i bez udání 
důvodů. Výpovědní lhůta pro výpověď podanou uživatelem činí 5 dnů a začíná 
běžet dnem následujícím po doručení výpovědi.  
3. Ze strany Poskytovatele může být Smlouva ukončena výpovědí pouze za 
následujících podmínek:  
a) při zániku Poskytovatele;  
b) při hrubém porušování povinností Klienta vyplývajících ze Smlouvy, a to 
zejména z důvodu nezaplacení úhrady dle čl. VI Smlouvy,  
c) v případě opakovaného hrubého narušování občanského soužití ze strany 
Klienta (viz Domácí řád).  
4. Výpovědní lhůta pro výpověď danou Poskytovatelem z důvodů uvedených v bodě 
3. písm. a) tohoto článku činí 10 dní a začne plynout od následujícího dne po 
doručení výpovědi. Výpovědní lhůta pro výpověď z důvodů uvedených v bodě 3. 
písm. b), c) tohoto článku činí 5 dnů a začne plynout dnem doručení výpovědi 
Klientovi.  
5. Platnost Smlouvy končí též uplynutím doby, na kterou byla uzavřena. 
Mezi hrubé porušování Domácího řádu patří zejména:  
- 
vyvolávání konfliktů, hádek, slovní agresivita, 
- 
psychické týrání spolubydlících osob nebo personálu, 
- 
opilství nebo stav podobný opilství vyvolaný jinými návykovými látkami, 
- 
agresivita psychická, fyzická, sexuální, vyhrožování, 
- 
tělesné, psychické a sexuální násilí, 
- 
fyzické napadení spolubydlících nebo personálu,  
- 
prokázané okrádání spolubydlících nebo personálu.  
 
V případech hrubého porušení Domácího řádu je klient nejprve upozorněn na takové 
chování slovně, pokud v takovém chování pokračuje, sociální pracovnice zpracuje 
dokument Mimořádná událost, kde popíše podstatu porušení Domácího řádu, ať už jedno 
závažné porušení nebo řetězec méně závažných porušení, zaznačí datum a okolnosti 
události, případně svědky. Vedoucí služby nebo sociální pracovnice seznámí klienta 
s tímto dokumentem, což klient potvrdí svým podpisem. Pokud i po tomto písemném 
upozornění klient pokračuje v chování, které narušuje soužití ve službě, vedoucí může 
přistoupit k výpovědi Smlouvy o poskytování sociální služby, kdy výpovědní lhůta bude 
zkrácena na 1 pracovní den od doručení písemné výpovědi klientovi. 
 
6. Úmrtím klienta. V případě úmrtí nebo náhlého odchodu klienta se pokoj uzamkne, 
kontaktuje se rodina, které jsou předány osobní věci. 
 
Úhrady za služby 
 
Na základě aktuálního znění vyhlášky MPSV č. 505/2006 Sb., kterou se provádějí některá 
ustanovení Zákona o sociálních službách č. 108/2006 Sb., upravuje Charita Uherské 
Hradiště výši úhrad za úkony v rámci poskytování služby. Výše úhrad jsou zveřejněny 
v Ceníku na webových stránkách organizace. 
Poskytovatel je oprávněn provádět změnu ceny, s níž bude uživatel seznámen alespoň 
15 dnů před nabytím účinnosti takové změny. 
 
Další doplňující informace 
nejsou 
Fakultativní služby (jsou-li poskytovány) 
neposkytujeme 
Prostory, materiální a technické vybavení (bezbariérovost) 
Domov pokojného stáří Boršice je vystavěn v klidném a tichém místě mezi zahradami 
mimo hlavní silnici. Domov pokojného stáří je vzdálen asi pět minut od centra  obce a 
autobusové zastávky. 
Domov pokojného stáří se skládá ze tří budov, které jsou mezi sebou propojeny, o 
celkové ploše 1807,66m2. V hlavní budově je 15 jednolůžkových, 2 třílůžkové a 5 
dvoulůžkových pokojů. 
Celá budova je vystavěna s bezbariérovými přístupy, výtahem a schodišťovou plošinou. 
Každý klient má k dispozici elektrické polohovací lůžko s lůžkovinami, polohovací jídelní 
stoleček k lůžku, skříně na oblečení, hygienické potřeby. Jednolůžkové pokoje a vybrané 
dvoulůžkové pokoje jsou vybaveny také sociálním zařízením. Dle potřeb a požadavků 
klienta je pokoj upraven a doplněn jiným nábytkem. 
WiFi je k dispozici po celém objektu. 
Klienti mohou využívat společné prostory – aktivizační místnost, jídelnu, kapli, terasu, 
posezení pod pergolou a zahradu.  
 
 
 
 
 
 
 
Datum aktualizace: 1.8.2024 
 
 
