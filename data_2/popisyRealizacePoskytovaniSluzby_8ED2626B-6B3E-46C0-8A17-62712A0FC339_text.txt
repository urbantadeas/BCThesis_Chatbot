 
 
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
Poskytovatel: NADĚJE 
Číslo služby: 45 
Název zařízení: Dům pokojného stáří Naděje Vysoké Mýto 
Adresa zařízení: Náměstí Naděje 731, 566 01 Vysoké Mýto 
Druh sociální služby podle ZSS: Domov pro seniory § 49 
 
1. Materiální a technické zabezpečení realizace sociální služby 
Realizace služby probíhá v Domě pokojného stáří Naděje. Jedná se o 
zrekonstruovaný pětivchodový pětipodlažní panelový dům, v němž bydleli sovětští 
vojáci. Půdorysná plocha domu je 780 m2. Dům je vybaven dvěma velkými a dvěma 
malými výtahy, přičemž jeden z velkých výtahů obsluhuje dva vchody, které jsou 
v každém podlaží propojené. V prvním a páté podlaží jsou propojeny všechny 
vchody. V prvním a třetím vchodu je k dispozici rampa pro přístup vozíčkářů a osob 
s omezenou pohyblivostí. Dům je řešen bezbariérově. Budova je v majetku města a 
je dlouhodobě pronajata NADĚJI k poskytování sociálních služeb pro seniory. Provoz 
domu začal v roce 1994. 
 
Kapacita je 76 lůžek, avšak tento počet se mění podle počtu klientů - manželských 
dvojic. Každý z klientů má k dispozici svoji místnost, což přispívá k respektování jeho 
soukromí. Manželé mohou bydlet společně v jedné místnosti (proto se s počtem 
manželských dvojic může měnit okamžitá kapacita). V současné době je 64 pokojů 
jednolůžkových a 6 dvoulůžkových. 
 
V Domě je umístěna ordinace praktického lékaře (soukromá praxe PL), který v 
případě zájmu ze strany klientů registruje klienty jako své pacienty, což zlepšuje péči 
o klienty a vytváří jim i pocit bezpečí.  
 
2. Vstup klienta do služby 
Zájemci o službu vyplní formuláře (přihláška a vyjádření lékaře), které jsou k dispozici 
na internetu, na recepci domu a u sociálních pracovnic (případně je možné je zaslat 
na adresu zájemce). Vyplněné formuláře doručí na adresu zařízení.  Žádosti jsou 
seřazeny podle data doručení. Zájemce je písemně informován o přijetí žádosti a 
stavu jejího vyřízení nebo o odmítnutí uzavřít smlouvu ze zákonných důvodů podle 
§91 zákona 108/2006 sb., a to s uvedením těchto důvodů. Následně proběhne u 
zájemce sociální šetření.  
 
 
V okamžiku uvolnění místa je nabídnuto uvolněné podle potřebnosti a možností 
uvolněné bytové jednotky. 
 
Se zájemcem, který se rozhodne služby využívat je sepsána smlouva o poskytování 
sociální služby. 
 
 
3.  Průběh poskytování služby 
Klientům jsou poskytovány základní činnosti stanovené zákonem 108/2006 Sb. o 
sociálních službách:  
a) poskytnutí ubytování,  
b) poskytnutí stravy,  
c) pomoc při zvládání běžných úkonů péče o vlastní osobu,  
d) pomoc při osobní hygieně nebo poskytnutí podmínek pro osobní hygienu,  
e) zprostředkování kontaktu se společenským prostředím,  
f) sociálně terapeutické činnosti,  
g) aktivizační činnosti,  
h) pomoc při uplatňování práv, oprávněných zájmů a při obstarávání osobních 
záležitostí.  
 
Nad rámec základních činností se poskytují i tzv. fakultativní činnosti – dle aktuální 
nabídky. 
 
4. Zapojení klienta do rozhodování o využití služby 
Zařízení nabízí a poskytuje všechny služby v rozsahu daném zákonem o sociálních 
službách i další fakultativní služby. Klient má možnost zvolit si služby podle své 
potřeby v rozsahu, který je zařízení schopné zajistit. Nejsou mu vnucovány všechny 
služby. Klient má možnost svobodné volby, svoji volbu služeb si nemusí obhajovat. O 
změně poskytovaných služeb poskytovatel včas a patřičně klienty informuje 
prostřednictvím klíčového pracovníka a jinak dostupnými prostředky. Plánování 
provádí klíčový pracovník spolu s klientem. Pro tyto postupy je zpracována metodika.  
 
5. Způsob vyřizování stížností klientů 
Stížnosti může klient předávat osobně vedoucím pracovníkům zařízení ústně i 
písemně, dále prostřednictvím schránky důvěry nebo poštou či e-mailem. Stížnosti 
jsou projednány při poradách vedení, případně při poradách pracovních týmů a poté 
je výsledek projednání sdělen podavateli stížnosti. 
 
6. Ukončení poskytování služby 
Ukončení poskytovaných služeb se děje z následujících příčin 
• úmrtí klienta služeb 
• odstěhování klienta služeb na jeho žádost (jednoměsíční výpovědní lhůta) 
• ukončení smlouvy ze strany zařízení v definovaných případech, především při 
závažném porušování domácího řádu nebo soužití mezi klienty (jednoměsíční 
výpovědní lhůta). 
 
7. Finanční spoluúčast klienta na službě 
Klient nebo zákonný zástupce klienta uzavírá smlouvu se spolkem NADĚJE o 
poskytování služeb, ve které je stanoven rozsah služby a cenová nabídka služby. 
Finanční spoluúčast klienta je v souladu se zákonem č. 108/2006 sb. o sociálních 
službách, je hrazena z příspěvku na péči, a z důchodu klienta. V případě nedostatku 
finančních prostředků je klientovi poskytnuta sleva, která může být po domluvě a 
sepsání smlouvy částečně nebo plně hrazena rodinou klienta. 
 
 
Vypracoval:  Ing. Milan Nádvroník, oblastní ředitel 
