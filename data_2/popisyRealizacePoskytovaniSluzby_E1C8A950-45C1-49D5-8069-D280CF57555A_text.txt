Stránka 1 z 6 
 
 Domov pro seniory Dobětice, příspěvková organizace                                              
 Šrámkova 38/A;  Ústí nad Labem,   PSČ  400 11                                 
 TELEFON: 472 772 902  BANKOVNÍ SPOJENÍ: 3783800277/0100 
    FAX:           472 778 878 
                     IČO: 44555407    
    e-mail: info@dd-dobetice.cz                   www.dd-dobetice.cz   
_______________________________________________________________________ 
 
POPIS REALIZACE POSKYTOVÁNÍ SOCIÁLNÍCH SLUŽEB 
 
Domov pro seniory 
 
je služba Domova pro seniory Dobětice, příspěvkové organizace (dále Domova), určená k 
poskytování pobytové služby osobám, které mají sníženou soběstačnost zejména z důvodu 
věku a zhoršeného zdravotního stavu, jejichž situace vyžaduje pravidelnou pomoc jiné 
fyzické osoby. Tato služba je poskytována zájemcům od 60 let věku. Domov pro seniory má 
zpracovány standardy kvality a celý jeho provoz je v souladu se zákonem č. 108/2006 Sb., o 
sociálních službách, v platném znění, a v souladu s jeho prováděcí vyhláškou č. 505/2006 Sb. 
v platném znění. 
 
Poslání služby domov pro seniory 
 
1. Naším posláním je poskytovat služby klientům, kteří mají sníženou soběstačnost 
v důsledku věku a zhoršeného zdravotního stavu, a potřebují určitou pomoc, podporu 
či plné zajištění svých základních potřeb v bezpečném a příjemném prostředí. 
 
2. Podporovat klienta, pokud to lze, v rozvoji jeho sociálních kontaktů. 
 
3. Poskytovat klientům ošetřovatelskou a sociální péči tak, aby byla zaměřena na jejich 
individuální potřeby (sociální, psychické, biologické a duchovní) a zajistit jim 
podporu, která umožní zachovat co nejdéle jejich soběstačnost a tím zabránit jejich 
sociálnímu vyloučení.  
 
4. Respektovat svobodnou vůli klientů ve výběru aktivit, ale také je co nejvíce 
k aktivizačním činnostem motivovat. 
 
 
Cílová skupina 
 
Dle ustanovení § 49 zákona č. 108/2006 Sb., o sociálních službách, v platném znění, služba: 
domov pro seniory poskytuje pobytové služby osobám, které mají sníženou soběstačnost 
zejména z důvodu věku a zhoršeného zdravotního stavu, jejichž situace vyžaduje pravidelnou 
pomoc jiné fyzické osoby 
 
 naší cílovou skupinu tvoří mladší senioři od 60 - 80 let věku a starší senioři nad 80 
let, kteří potřebují dopomoc v běžných denních činnostech. Jde o klienty, jejichž 
diagnóza a stav jim neumožňuje prožívat zbytek života doma, ani s pomocí rodiny 
či ambulantních sociálních služeb, včetně klientů imobilních. 
 
 
 
Stránka 2 z 6 
 
Negativní vymezení cílové skupiny  
 
a) Domov neposkytuje sociální službu, o kterou zájemce žádá, a to s ohledem na 
vymezení okruhu osob v registru poskytovatelů sociálních služeb. A to zejména 
pokud: 
 
 Zájemce požaduje služby, na které nemáme registraci. 
 Zájemce nespadá do cílové skupiny. 
 Zájemcem je osoba se smyslovým postižením (vyjma osob se zbytky zraku a 
sluchu), která vyžaduje speciální a odbornou péči a speciální vybavení. 
 
b)  Domov nemá dostatečnou kapacitu k poskytnutí sociální služby, o kterou zájemce 
žádá. 
c) Zdravotní stav zájemce, který žádá o poskytnutí sociální služby, vylučuje                        
poskytnutí sociální služby (vyžaduje-li jeho stav speciální zdravotní péči, např.  
nasogastrická sonda). Tyto zdravotní stavy blíže specifikuje prováděcí předpis. 
 Zájemce má infekční či obdobné onemocnění vyžadující bariérové opatření. 
 
d)  Zájemci, který žádá o poskytnutí sociální služby, byla vypovězena v době kratší 6. 
měsíců před touto žádostí smlouva o poskytnutí sociální služby z důvodu porušování 
povinností vyplývajících ze smlouvy. 
Službu neposkytujeme osobám, které nepotřebují pravidelnou pomoc při zvládání běžných 
úkonů péče o vlastní osobu (mobilita, stravování, oblékání a obouvání, tělesná hygiena, péče 
o zdraví). Přesto i tyto žádosti mohou být na přání zájemců uloženy v evidenci zájemců. 
 
Služby poskytované Domovem 
 
 ubytování - jednolůžkové, dvoulůžkové pokoje, čtyřlůžkové pokoje (kapacita 150 
lůžek) s bezbariérovou koupelnou a WC, včetně úklidu a praní prádla  
 celodenní stravování s možností výběru jídel, které je řízeno nutričním standardem a 
dietním systémem Domova  
 sociální a ošetřovatelská péče  
 základní sociální poradenství  
 aktivizace, zájmové činnosti, společensko-kulturní život  
 
Služba obsahuje tyto základní činnosti: ubytování včetně praní ložního a osobního prádla, 
žehlení, úklidu, poskytnutí celodenní stravy včetně stravy dietní a diabetické a dalších úprav 
(nutriční standard), pomoc při zvládání běžných úkonů péče o vlastní osobu, pomoc při 
osobní hygieně a poskytnutí podmínek pro osobní hygienu, zprostředkování kontaktu se 
společenským prostředím, sociálně terapeutické činnosti, aktivizační činnosti, pomoc při 
uplatňování práv, oprávněných zájmů a při obstarávání osobních záležitostí a základní 
sociální poradenství. 
 
Další činnosti Domova: 
Zprostředkování lékařské péče všeobecné, psychiatra, kadeřnických a pedikérských služeb, 
zprostředkování duchovních služeb, nájmy nebytových prostor pro vzdělávací účely a ve 
veřejném zájmu, pořádání odborných kurzů, školení a jiných vzdělávacích akcí v oblasti 
Stránka 3 z 6 
 
sociální - včetně lektorské činnosti, nájmy nebytových prostor pro provozovnu bufetu, 
kadeřnictví, hostinská činnost, pořádání kulturních akcí pro seniory z okolí, nabídky aktivit 
pro seniory z okolí, apod. 
 
Jednání se zájemci o službu domov pro seniory a klienty služby domov pro seniory má na 
starosti úsek sociálního poradenství - sociální pracovnice ve spolupráci s vedoucím služby 
domov pro seniory–kvalitářem a vedoucími oddělení domova pro seniory. Domov má 
zpracovány procedurální standardy. K informovanosti o službě Domov využívá všechny 
dostupné prostředky, tj. letáčky, www stránky, inzerce v dalších informačních materiálech, 
prezence na konferencích a seminářích, účast v projektech, spolupráce s dalšími neziskovými 
organizacemi v oblasti sociální péče, osobní kontakty. Před příchodem zájemce do Domova je 
zpravidla uskutečněno sociální šetření v místě bydliště či pobytu. Při sociálním šetření či 
jednání je zájemce (opatrovník apod.) seznámen s jeho právy a povinnostmi, které pro 
zájemce vyplývají z uzavření smlouvy o poskytování služby, se způsobem poskytování služby 
a úhradách za službu, s nabídkou služeb Domova, s jeho možnostmi, s finanční náročností 
čerpání služby. Toto je konfrontováno se zdravotním stavem, s představami a přáním klienta, 
s jeho cíli a možnostmi. Zároveň je budoucímu klientovi nabídnuta možnost prohlídky 
objektu a zodpovězení všech otázek ohledně realizace služby přímo v místě realizace. 
 
Po příchodu klienta následuje detailní seznámení s nabídkou všech služeb a aktivit v rámci 
Domova, klientovi je poskytnut pokoj dle předchozí dohody. V průběhu prvních měsíců po 
příchodu do Domova jsou v rámci sociálního poradenství řešeny všechny osobní a rodinné 
záležitosti klienta v souvislosti se změnou bydliště (trvalé bydliště, výplata důchodu a dávek, 
doručovací pošta, řešení majetkových otázek ve vztahu k původnímu bydlišti). Po ukončení 
adaptačního procesu je klientovi přidělen klíčový pracovník, který společně s klientem sestaví 
individuální plán péče, jenž je v průběhu poskytování sociální služby přehodnocován a 
aktualizován. V rámci individuálních plánů je řešeno naplňování cílů klienta v oblasti péče o 
vlastní osobu, zdravotní péče, zájmové a aktivizační činnosti, zprostředkování kontaktu se 
společenským prostředím, udržení osobních a sociálních schopností, pomoc při uplatňování 
práv a oprávněných zájmů. 
 
V rámci základního sociálního poradenství jsou zájemcům (klientům, opatrovníkovi apod.) 
nabízeny informace o možnostech příchodu do Domova, informace o nabízených službách 
ostatních poskytovatelů sociálních služeb (terénních, pobytových apod.), informace o 
možnostech alternativního řešení situace.  
 
Zájmová a aktivizační činnost klientů služby domov pro seniory:  
 
klientům služby domova pro seniory jsou k dispozici prostory společenského sálu, dílny 
keramické a ručních prací, kuchyňka pro vaření a pečení, kavárna, tělocvična, knihovna a 
burza odívání. Aktivity zpravidla probíhají od pondělí do pátku od 7:30 hod. – 16:00 hod. 
Klienti docházejí na základě svého rozhodnutí a momentálního zájmu či stavu do jednotlivých 
aktivit: ruční práce, zpívání, trénování paměti a kognitivní rehabilitace, kavárna, kroužek 
vaření, kroužek keramiky, kondiční cvičení, sportovní hry, společenské hry, tanečky pro 
radost s prvky taneční terapie, skupinky na jednotlivých patrech, mezigenerační setkávání 
s dětmi z MŠ Dobětice, bohoslužby a mše pro věřící či sezónní společenské akce (zájezdy, 
výlety, koncerty, ples, přednášky, grilování, předváděcí akce, zábavy - Velikonoce, Vánoce, 
Silvestr, den matek).  
Stránka 4 z 6 
 
Domov vydává vlastní časopis Senior. Pro klienty organizuje v rámci spolupráce s dalšími 
domovy s cílem potkávání a setkávání se seniorů, regionální akce - sportovní hry, hudební 
festivaly.  
Aktivizační činnosti připravujeme i pro klienty více fyzicky i psychicky handicapované, kteří 
již nemají schopnost opustit ubytovací prostor. Přímo na jednotlivých ubytovacích patrech ve 
společných prostorách či přímo na pokojích probíhají skupinové i individuální terapie. 
Individuální ergoterapie probíhá přímo u lůžka nepohyblivého klienta. Klient se při ní 
zapojuje do činností, které pro něj mohou být významné a smysluplné podporující tělesné i 
psychické funkce a napomáhající při znovuobnovení funkčních schopností.  
Klienti mají možnost individuálního udržování kondice s podporou ergoterapeuta či 
fyzioterapeuta v tělocvičně vybavené pro tyto účely náčiním a přístroji, případně účastnit se 
skupinového cvičení.  
 
Fakultativní služby jsou nabízeny v souladu s platným sazebníkem fakultativních služeb.  
 
 
V oblasti sociální a ošetřovatelské péče je klientům nabízena široká škála služeb spojených 
se zvládáním běžných úkonů péče o vlastní osobu, s pomocí při osobní hygieně, v zajištění 
základní ošetřovatelské péče a zprostředkování péče lékařské, a to jak všeobecné, tak 
odborné. Rozsah ošetřovatelské péče je určován celkovým zdravotním a fyzickým stavem 
klienta. Od 1. 1. 2007 Domov vstoupil do smluvních vztahů se zdravotními pojišťovnami a 
ošetřovatelská péče je zajišťována prostřednictvím vlastních zaměstnanců, kteří mají 
odbornou způsobilost k výkonu nelékařského zdravotnického povolání podle zvláštního 
předpisu. Rozsah péče hrazené z veřejného zdravotního pojištění stanoví zvláštní právní 
předpis. Lékařská péče je zajištěna dvěma všeobecnými lékaři. Domov zprostředkovává 
návštěvní službu některých odborných lékařů – psychiatra, diabetologa, kardiologa (dle 
potřeby). 
Ošetřovatelská a základní sociální péče je klientům poskytována nepřetržitě, a to 24 hod. 
denně, 7 dní v týdnu. Nejvyšší důraz je kladen na požadavky klienta. Rozsah ošetřovatelské a 
základní sociální péče je se zájemcem projednán již před příchodem do Domova. V celém 
průběhu pobytu je flexibilně měněn dle požadavků a potřeb klienta.  
Pracovníci přímé obslužné péče poskytují služby v oblasti oblékání či svlékání (včetně 
speciálních pomůcek), při inkontinenci, pomoc při přesunu na lůžko či invalidní vozík, pomoc 
při vstávání, uléhání, polohování, pomoc při příjmu stravy a tekutin, pomoc při prostorové 
orientaci, samostatném pohybu ve vnitřním i vnějším prostoru, pomoc při běžných úkonech 
osobní hygieny (holení, částečná i celková hygiena), doprovod klienta na vyšetření či jeho 
mobilizace. 
Nelékařský zdravotnický personál poskytuje, na základě doporučení lékaře, tyto úkony – 
podávání léků, edukaci klientů, sledování základních fyziologických funkcí, aplikaci injekcí, 
převazy, odběr biologického materiálu, péče o permanentní katétr, stomii, PEG, orientační 
vyšetření cukru, objednávání klientů na vyšetření, asistenci lékaři při drobných zákrocích, 
základní ošetřovatelskou rehabilitaci k udržení mobility klienta, vedení ošetřovatelské 
dokumentace apod.  
Klientům je dále zajišťována péče – převlékání ložního prádla, včetně jeho praní a žehlení, 
sběr a praní osobního prádla, včetně žehlení a rozvozu, úklid (denně či dle přání klienta, 
včetně sobot a nedělí) a dezinfekci ubytovacích prostor. Všechny tyto činnosti se řídí 
Provozním řádem. 
Stránka 5 z 6 
 
Na úseku stravování byl Domov certifikován nutričním standardem, realizuje systém 
HACCP, který je pravidelně revidován a měněn dle aktuálních požadavků. Klientům je 
zajišťována celoročně strava 3x denně, včetně dietních úprav stravy, stravy diabetické a 
kašovité. Soběstačným klientům je nabízena možnost stravování v centrální jídelně Domova, 
pro méně soběstačné a imobilní klienty je strava rozvážena v přepravních vyhřívaných 
skříních po jednotlivých porcích na patra do jídelniček či přímo k lůžku na servírovací stolky. 
Pravidelně je zajišťován a sledován pitný režim klientů.  
Klienti mají možnost výběru ze dvou variant jídel (oběd) a 4x v týdnu ze dvou variant jídel při 
večeři (večeře teplá či studená). 
 
V rámci nadstandardních služeb pro klienty Domov nabízí další škálu činností zejména v 
oblasti přístrojové rehabilitace bez doporučení lékaře, či v oblasti péče o vlastní majetek 
klientů či služeb spojených s chodem jejich domácnosti. 
 
Domov v rámci své doplňkové činnosti poskytuje možnost stravování seniorů z okolí i jejich 
účast v oblasti aktivizační činnosti Domova.  
Jako další nabídku pomoci Domov využívá možnost krátkodobého zapůjčení kompenzačních 
pomůcek (do doby vyřízení poskytnutí vlastní kompenzační pomůcky) našim klientům. 
 
V rámci realizace péče má Domov zpracovány Zásady pro podání stížností na služby či 
způsob jejího poskytování. V zařízení je určen pracovník pro příjem, vyřizování a evidenci 
stížností. 
 
Informace jsou umístěny na www stránkách Domova.  
 
 
Prostory domova pro seniory  
 
Služba je realizována v prostorách Domova ve 3.NP*, 2.NP, 1.NP, 1. PP** a 2.PP. Kapacita 
Domova pro seniory je 150 lůžek.  
 
 
Pokoje klientů 
 
Jedná se celkem o 119 bezbariérových pokojů. 92 pokojů je jednolůžkových, 25 pokojů 
dvoulůžkových a 2 pokoje čtyřlůžkové. Pokoje jsou vybaveny základním nábytkem. Klienti 
mají možnost dovybavení pokoje osobními věcmi, jednotlivými kousky nábytku. 
                      
Jídelničky na jednotlivých patrech 
 
Jídelničky jsou určeny pro méně soběstačné klienty pro jejich společné stravování. Také zde 
probíhají některé menší aktivity. Na jídelničkách jsou zpravidla umístěny společné televizory. 
 
 
 
 
 
___________________________________________________________________________ 
Pozn.:      * NP =  nadpodlaží 
        ** PP =  podpodlaží 
Stránka 6 z 6 
 
 
Kuchyňky na jednotlivých patrech 
Kuchyňky jsou zpravidla vybaveny ledničkou, mikrovlnou troubou, kuchyňskou linkou, 
případně plotýnkovým vařičem a slouží pro přípravu nápojů a případnému ohřevu stravy.  
 
Sesterna na 2. NP a 2. PP 
Tato místnost je určena pro přímý obslužný personál, nelékařský zdravotnický personál a pro 
vedoucí oddělení služby domov pro seniory. Je to nejenom pracovní prostor, ale zároveň 
slouží jako místo pro odpočinek personálu.  
 
Hala Domova 
Vstupní hala Domova je prostorná, vybavena sedacími soupravami pro posezení klientů, 
rodinných příslušníků, blízkých osob. V hale Domova je dále recepce, automat na teplé 
nápoje, kantýna s možností zakoupení základních potravin, hygienických potřeb a 
občerstvení. Je zde také provozovna pedikúry a kadeřnictví. 
 
Venkovní prostory Domova 
 
Klienti služby domov pro seniory mohou využít velkou terasu ve 3. PP vybavenou zahradním 
nábytkem a slunečníky. Dále mohou využít prostory zahrady a hřiště na petangue.  
 
Personální zajištění  
 
Péče je klientům služby domov pro seniory zajišťována nepřetržitě 24 hodin. Péči zajišťují 
nejen pracovníci přímé obslužné péče, ale i další zaměstnanci, střední zdravotnický personál, 
fyzioterapeut, nutriční terapeut, zaměstnanci stravovacího úseku, úklidu, prádelny, údržby, 
recepce a technickohospodářští pracovníci.  O aktivizaci klientů se starají sociální pracovníci, 
ergoterapeuti a pracovníci v sociálních službách pro aktivizaci. Dále nám pomáhají 
zaměstnanci veřejně prospěšných prací, zaměstnanci aktivizačních pracovních příležitostí a 
dobrovolníci. 
Vzdělávání zaměstnanců se řídí zákonem č. 108/2006 Sb., o sociálních službách, v platném 
znění.  
 
