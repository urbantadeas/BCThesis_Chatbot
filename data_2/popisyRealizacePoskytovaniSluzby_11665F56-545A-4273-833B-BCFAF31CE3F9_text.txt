 
1 
 
NÁZEV POSKYTOVATELE: Centrum služeb pro seniory Kyjov, příspěvková organizace 
DRUH POSKYTOVANÉ SLUŽBY: Domov pro seniory 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY:  
Centrum služeb pro seniory Kyjov, příspěvková organizace – Strážovská 1095, 697 01 Kyjov 
 
Popis realizace poskytování sociální služby 
 
Veřejný závazek: 
Posláním Domova pro seniory je poskytování služeb sociální péče osobám, které 
se v důsledku svého věku a zdravotního stavu octly v nepříznivé sociální situaci, kterou 
nejsou schopny překonat ve vlastním prostředí ani za pomoci jiných typů sociálních služeb 
nebo rodiny, a potřebují pravidelnou pomoc při zajištění svých potřeb s cílem zachovat 
a rozvíjet svou soběstačnost, společenské návyky a dovednosti. 
Cíle služby: 
 udržení co největší míry soběstačnosti uživatelů – jsou prováděny jen ty úkony, 
které uživatelé nezvládnou sami, 
 respektování individuality uživatelů – respektujeme zvyklosti a návyky uživatelů, 
 zachování sociálních kontaktů, podpora společenského života – pro uživatele 
je připravován bohatý program, kde se může každý zapojit nebo zúčastnit. Uživatelé 
se účastní i dění mimo zařízení. 
Cílová skupina: 
 osoby starší 60 let, které mají sníženou soběstačnost, jejichž situace vyžaduje 
pravidelnou pomoc při zajišťování svých potřeb a nejsou schopny žít ve svém 
přirozeném prostředí za podpory jiných typů sociálních služeb, rodiny či blízkých 
osob. 
Kapacita pobytové služby: 54 lůžek. 
Zásady poskytování služby: 
 zachování důstojnosti a práv uživatele - respektování důstojnosti každého jedince 
a zajištění ochrany jeho práv, 
 individuální přístup - přizpůsobení se individuálním potřebám uživatele, 
 uplatnění vlastní vůle uživatele - respektování svobodného rozhodnutí, 
 flexibilita - přizpůsobení služby potřebám uživatele. 
Časový rozvrh poskytování služeb: 
 celoročně, v nepřetržitém provozu. 
 
 
 
2 
 
Služby Domova pro seniory: 
 
poskytování pomoci a podpory při zvládání běžných úkonů péče o osobu uživatele 
(oblékání/svlékání, přesun na vozík/lůžko, polohování, pomoc při stravování, pomoc 
při použití WC, výměna inkontinentních pomůcek apod.), 
 
poskytování pomoci při osobní hygieně nebo poskytnutí podmínek pro osobní 
hygienu (běžná denní hygiena, koupání, holení, úprava vlasů a nehtů, péče o dutinu 
ústní apod.), 
 
pomoc při orientaci (v čase, místě a osobách), podpora v komunikaci, 
 
zprostředkování kontaktu se společenským prostředím (pomoc a podpora při 
využívání běžně dostupných veřejných služeb, účasti na společenských akcích, pomoc 
při telefonickém kontaktu, doprovod na nákup, individuální návštěvy na pokoji 
apod.), 
 
poskytování pomoci při uplatňování práv, oprávněných zájmů a při obstarávání 
osobních záležitostí (pomoc a podpora při hospodaření s financemi, zajištění platných 
dokladů, vyřízení dávek sociálního zabezpečení apod.), 
 
poskytování ošetřovatelské péče,  
 
zajištění lékařské péče (praktický lékař, diabetolog, psychiatr), 
 
poskytování rehabilitační péče, 
 
zajištění volnočasových, aktivizačních a sociálně terapeutických činností (dílna 
pracovní terapie, skupinové nebo individuální cvičení, hudební a pěvecké aktivity, 
vaření, kroužek společenských her, canisterapie, kinokavárna apod.), 
 
základní sociální poradenství, 
 
zajištění celoročního ubytování na jedno, dvou nebo třílůžkových pokojích (zahrnuje 
úklid, praní, žehlení, opravy a značení prádla), 
 
zajištění celodenního stravování v rozsahu 4 až 6 jídel denně – strava odpovídající 
dietním potřebám seniorů. 
Jednání se zájemcem o službu: 
Zájemce může zařízení nezávazně kontaktovat telefonicky, písemně, emailem či osobně 
přímo v prostorách zařízení. Jednáním se zájemcem o službu je pověřena sociální pracovnice. 
Zájemce je srozumitelným způsobem informován o zařízení (v případě zájmu je prostory 
proveden), poskytovaných službách a jejich úhradách, cílové skupině, náležitostech žádosti, 
lhůtě k jejímu vyřízení, právech a povinnostech uživatelů a současně jsou zjišťována 
očekávání a požadavky zájemce o službu.  
Pokud z jednání se zájemcem vyplyne, že nespadá do cílové skupiny, poskytne sociální 
pracovnice základní sociální poradenství – informace kde a jak lze řešit aktuální nepříznivou 
sociální situaci, ve které se zájemce ocitl. 
Základní informace o zařízení a poskytovaných službách včetně potřebných formulářů 
je možné získat také na internetových stránkách www.centrumproseniorykyjov.cz, které 
umožňují virtuální prohlídku zařízení.  
 
3 
 
Další jednání se zájemcem probíhá na základě podané žádosti o poskytnutí sociální služby. 
Formuláře žádostí jsou k dispozici v zařízení v kanceláři sociálních pracovnic či na recepci a na 
webových stránkách. Vyplněnou žádost o poskytnutí sociální služby lze doručit osobně, 
poštou či e-mailem. Po doručení žádosti je žadatel/kontaktní osoba informována 
o zaevidování žádosti. Zpravidla do tří měsíců od doručení žádosti telefonicky kontaktuje 
sociální pracovnice žadatele či kontaktní osobu uvedenou v žádosti s cílem sjednat termín 
a místo sociálního šetření (prvotní sociální šetření). Šetření probíhá v místě aktuálního 
pobytu žadatele. V rámci prvotního sociálního šetření získává sociální pracovnice takové 
informace o žadateli, které umožní posoudit, zda žadatel spadá do okruhu osob, kterým 
je naše služba určena a zda služba bude moct naplnit jeho potřeby a požadavky. Zároveň 
sociální pracovnice podává informace o naší službě a případně poskytuje sociální 
poradenství. Řeší se také případné zastupování žadatele do budoucna (např. pro účely 
uzavření smlouvy apod.).  
Po prvotním sociálním šetření rozhodne komise Centra služeb pro seniory Kyjov, p. o., zda 
žadatel splňuje podmínky pro uzavření smlouvy o poskytování sociální služby, nebo 
podmínky nesplňuje. Následně je o rozhodnutí písemně vyrozuměn.  
Zařízení může odmítnout uzavřít smlouvu o poskytování sociální služby pokud: 
 neposkytuje službu, o kterou je žádáno, a to i s ohledem na vymezení okruhu osob 
v registru poskytovatelů sociálních služeb, 
 nemá dostatečnou kapacitu k poskytnutí sociální služby, o kterou je žádáno, 
 zdravotní stav žadatele vyžaduje poskytnutí ústavní péče ve zdravotnickém zařízení, 
 žadatel není schopen pobytu v zařízení sociálních služeb z důvodu akutní infekční 
nemoci, 
 by chování osoby z důvodu duševní poruchy závažným způsobem narušovalo 
kolektivní soužití, 
 žadateli byla vypovězena smlouva o poskytnutí téže sociální služby z důvodu 
porušování povinností vyplývajících ze smlouvy v době kratší než 6 měsíců před 
podáním této žádosti. 
Neevidují se žádosti tzv. „do budoucna“, služby Domova pro seniory jsou určeny osobám 
v aktuální nepříznivé sociální situaci. 
Zpravidla z důvodu plné kapacity zařízení není ihned k dispozici volné místo. Proto je žadatel, 
který splňuje podmínky pro uzavření smlouvy, zařazen do doby uvolnění kapacity do tzv. 
skupiny čekatelů.  
Při uvolnění kapacity komise Centra služeb pro seniory Kyjov, p. o. vybírá budoucího 
uživatele s ohledem na aktuální nepříznivou sociální situaci a vhodnost čekatele na uvolněný 
pokoj. Nevedeme pořadníky, při přijímání nového uživatele nerozhoduje datum přijetí 
žádosti. 
 
 
 
4 
 
Vstup uživatele do služby a jeho zapojení do rozhodování o využití služby: 
Sociální služby v zařízení jsou poskytovány uživateli na základě uzavřené Smlouvy 
o poskytování sociální služby. 
S vybraným čekatelem je dohodnut termín sociálního šetření (druhé sociální šetření). 
To provádí pověřená sociální pracovnice se zástupcem úseku obslužné péče a aktivizace, 
příp. se zástupcem úseku zdravotní péče. Sociální šetření je provedeno v aktuálním místě 
pobytu čekatele, a to těsně před příchodem do zařízení (cca 3 dny). 
Účelem sociálního šetření je společně se dohodnout, jak konkrétně bude vypadat pomoc 
a podpora budoucího uživatele v zařízení (dojednání prvotního osobního cíle a individuálního 
plánu péče) a zjistit, zda není důvod, který by bránil uzavření smlouvy. Čekatel je povinen 
před uzavřením smlouvy doložit posudek registrujícího poskytovatele zdravotních služeb 
v oboru všeobecné praktické lékařství o aktuálním zdravotním stavu dle § 91 odst. 4 zákona 
č. 108/2006 Sb., o sociálních službách. 
Podle zjištěných a dohodnutých informací ze sociálního šetření připraví sociální pracovnice 
návrh smlouvy a předloží jej budoucímu uživateli před jejím uzavřením ke kontrole 
a případným dalším úpravám. K uzavření smlouvy mezi poskytovatelem a uživatelem dochází 
v den přijetí do zařízení. Před samotným podpisem smlouvy jsou uživateli, pokud je to třeba, 
ještě jednou vysvětleny a objasněny jednotlivé body smlouvy tak, aby rozuměl obsahu a 
účelu smlouvy. Smlouvu podepisuje statutární zástupce organizace (ředitelka, příp. její 
zástupce) a budoucí uživatel služby nebo jeho zástupce (opatrovník).  
V případě, že budoucí uživatel podle lékařského posudku vydaného poskytovatelem 
zdravotních služeb není schopen sám jednat a nemá ustanoveného opatrovníka, zastupuje 
jej při uzavírání smlouvy obecní úřad obce s rozšířenou působností (dle § 91 odst. 6 zákona 
č. 108/2006 Sb., o sociálních službách). 
Dojde-li v průběhu pobytu uživatele v rámci poskytovaných služeb ke změnám, je k příslušné 
smlouvě o poskytování sociální služby vytvořen dodatek, který již řeší pouze ty body, 
u kterých došlo ke změnám. 
Metody práce s uživatelem: 
Metody práce s uživatelem vychází z podrobného zjišťování potřeb uživatele, jeho možností 
a schopností, zvyklostí a přání. Každý uživatel má sestaven individuální plán péče. 
Na tvorbě, realizaci a pravidelném přehodnocování individuálního plánu se podílí 
multidisciplinární tým. V adaptačním procesu je během prvních tří měsíců pobytu uživatele 
v zařízení nebo ukončení tohoto procesu provedeno přehodnocení a případné doplnění 
či změny individuálního plánu péče. Dále probíhá přehodnocení individuálního plánu jednou 
za půl roku, případně i dříve, pokud se změní potřeby uživatele a změní se míra závislosti na 
péči. Individuální plánování probíhá ve složení: uživatel (příp. opatrovník), důvěrník 
(pracovník v sociálních službách), vedoucí zdravotního úseku nebo zástupce vedoucí 
zdravotního úseku, vedoucí úseku obslužné péče a aktivizace nebo koordinátorka sociálních 
služeb, sociální pracovnice, pracovník v sociálních službách - základní výchovná 
 
5 
 
nepedagogická činnost, pracovník v sociálních službách pověřený pohybovou aktivizací, příp. 
fyzioterapeut.  
V rámci poskytování sociální služby uplatňujeme metody jak individuální, tak skupinové 
práce. Cílem je udržení či zlepšení fyzického i duševního stavu uživatelů, smysluplná náplň 
volného času a jejich celková spokojenost. Aktivity mohou probíhat přímo na pokoji, v rámci 
patra nebo v prostorách k tomu určených (tělocvična, dílna, společenský sál apod.). Nabízíme 
pohybové aktivity, pracovní aktivity, reminiscenční terapii, canisterapii, trénování paměti, 
zahradní aktivity, práci s prvky bazální stimulace a další činnosti, které jsou přizpůsobeny 
přáním a potřebám uživatelů. V průběhu roku pořádáme společenské a kulturní akce, 
pravidelné výlety do centra města a další aktivity podporující uživatele v sociálním 
začleňování.  
 
Způsob vyřizování stížností: 
Všichni uživatelé služby mají možnost kdykoliv podat stížnost na kvalitu nebo způsob 
poskytování služby, popř. kdykoliv vznést ke kvalitě nebo způsobu poskytování služby 
připomínku či podnět. K podání stížnosti je oprávněn nejen uživatel, ale v jeho zájmu 
i kterýkoliv občan. Evidencí stížností jsou pověřeny sociální pracovnice. Zařízení má 
zpracován vnitřní předpis upravující evidenci a vyřizování stížností a jednoduchou 
a srozumitelnou formou vypracovaná „Pravidla pro podávání a vyřizování stížností“. Ta jsou 
dostupná např. u schránek na stížnosti v každém podlaží Centra služeb pro seniory a na 
webových stránkách zařízení. 
Stížnost je možno uplatnit následujícími způsoby: 
 písemnou formou k rukám ředitelky zařízení, sociální pracovnice či kteréhokoliv 
službu konajícího zaměstnance v přímé obslužné péči, 
 do schránek na stížnosti, které jsou umístěny u výtahu v každém podlaží zařízení, 
 ústně (ředitelce zařízení, důvěrníkovi, sociální pracovnici či kterémukoliv službu 
konajícímu zaměstnanci), 
 prostřednictvím Výboru obyvatel. 
Všechny stížnosti jsou evidovány zaměstnancem k tomu pověřeným a postoupeny ředitelce 
zařízení, která zajistí jejich prověření a vyřízení. 
V případě nespokojenosti s vyřízením stížnosti má stěžovatel možnost odvolat 
se u nadřízeného nebo nezávislého orgánu s podnětem o prošetření postupu při vyřizování 
stížnosti. 
Ukončení poskytování služby: 
Služby v Domově pro seniory jsou poskytovány na základě písemně uzavřené smlouvy 
s uživatelem dle jeho individuálních potřeb.  
Smluvní vztah založený touto smlouvou může zaniknout uplynutím sjednané doby, písemnou 
dohodou obou smluvních stran nebo písemnou výpovědí, úmrtím uživatele, zánikem 
poskytovatele, nebo odstoupením od smlouvy ze strany uživatele. 
 
6 
 
Výpovědní lhůta ze strany poskytovatele činí 3 měsíce. Výpovědní lhůta počíná běžet prvním 
dnem měsíce následujícího po dni doručení písemné výpovědi druhé smluvní straně.  
Uživatel je oprávněn od této smlouvy odstoupit bez udání důvodu a smlouva zaniká dnem 
následujícím po doručení odstoupení. 
 
Spoluúčast uživatele na službě: 
Míra spoluúčasti uživatele na službě je dána vlastními možnostmi a aktuálním stavem 
uživatele. Poskytujeme takovou podporu a pomoc, která v maximální možné míře směřuje 
k zachování, popřípadě rozvíjení vlastních možností uživatelů. To znamená, že se snažíme 
uživatele v základních úkonech při péči kolem své osoby a běžných denních činnostech spíše 
podporovat a motivovat k samostatnému provádění v co největším možném rozsahu, a ne za 
ně tyto úkony komplexně provádět, a tím zvyšovat jejich závislost na poskytované sociální 
službě. 
Materiální a technické zabezpečení realizace sociální služby 
Sociální služba je poskytována v pětipodlažní budově v Kyjově, ulice Strážovská č. p. 1095/1. 
Vlastníkem objektu je Jihomoravský kraj, skládá se z postupně rekonstruované původní 
budovy a budovy nově přistavené. Centrum služeb pro seniory Kyjov se nachází u hlavní 
silnice na okraji města v areálu společném rovněž pro Domov Horizont. Zařízení je situováno 
naproti Nemocnice Kyjov, v těsné blízkosti autobusové zastávky městské hromadné dopravy. 
K odpočinku a procházkám na čerstvém vzduchu slouží rozlehlá zahrada s lavičkami, 
altánem, pergolou a hřištěm na petanque, na kterou je z budovy zařízení zajištěn 
bezbariérový přístup.  
Uživatelé obývají jednolůžkové, dvoulůžkové a třílůžkové pokoje v přístavbě a v původní 
budově (I., II. a IV. nadzemní podlaží) o průměrné ploše 19 m². V přístavbě mají převážně 
2 pokoje společnou koupelnu se sprchou a WC, v původní budově jsou koupelny a WC 
společné na chodbě.  
Uživatelé mohou v rámci patra využívat jídelnu a kuchyňku, společenskou místnost, terasu 
apod. V rámci zařízení dále např. dílnu pracovní terapie, tělocvičnu, relaxační místnost 
snoezelen, kuřárnu a odpočinkové prostory s posezením. 
K základnímu vybavení pokoje patří polohovatelné lůžko, uzamykatelný noční stolek, šatní 
skříň, polička, stůl, židle apod.  Vybavení pokoje si může uživatel doplnit vlastními drobnými 
předměty, jako jsou např. fotografie, obrazy, sošky, květiny, hrníčky apod. tak, aby 
se v pokoji cítil příjemně. Uživatel si může doplnit vybavení pokoje i vlastními drobnými 
elektrospotřebiči (musí mít platnou revizi) a užívat je s ohledem na ostatní spolubydlící.  
Bezpečnostní opatření 
Všechny prostory jsou bezbariérové. Na schodišti ve II. nadzemním podlaží jsou umístěny 
z bezpečnostních důvodů jako prevence pádu branky. K dispozici jsou dva prostorné výtahy 
(v původní budově a přístavbě). 
 
7 
 
V rámci zajištění bezpečného prostředí pro uživatele je během dne v provozu recepční 
služba, která eviduje veškerý pohyb uživatelů i jejich návštěv. Na noc se zařízení uzamyká – 
na požádání otevře službu konající pracovník.  
V zařízení jsou z důvodu zajištění bezpečnosti uživatelů a zaměstnanců a z důvodu ochrany 
majetku uživatelů a zaměstnanců před poškozením a krádeží monitorovány společné 
prostory (chodby, východy z budovy) – pořízené záznamy jsou uchovávány 7 dnů, poté jsou 
smazány.  
Při pohybu po chodbách mají uživatelé možnost využívat opěrných madel. V koupelnách jsou 
na podlahách protiskluzové materiály, ve sprchách opěrná madla, sedadla. Ve všech 
koupelnách a WC mají uživatelé k dispozici tlačítkovou signalizaci, kterou si mohou přivolat 
personál. Stejně tak je dle potřeby a zájmu uživatelů tlačítková signalizace k dispozici 
na pokojích. 
V budově jsou poskytovány další sociální služby (Domov se zvláštním režimem a Odlehčovací 
služba).  
Pro zlepšení prostorové orientace jsou jednotlivá podlaží barevně rozlišena:  
přízemí – oranžové 
 
II. NP – žluté  
 
III. NP – zelené 
 
 
IV. NP – modré 
 
 
Zařízení disponuje potřebným vybavením a kompenzačními pomůckami tak, aby byla služba 
poskytována kvalitně, s ohledem na individuální potřeby uživatele. Jde např. o sprchová 
lůžka, zvedáky, koupací křesla, transportní multifunkční křeslo, mechanické vozíky, chodítka, 
myčky podložních mís atd.   
 
 
