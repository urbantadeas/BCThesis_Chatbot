Popis realizace poskytování sociální služby v Domově pro seniory SLEZSKÉ 
HUMANITY, obecně prospěšné společnosti v Českém Těšíně 
 
 
Zřizovatel služby:  
 
SLEZSKÁ HUMANITA, obecně prospěšná společnost 
Sokolovská 1761, Karviná – Nové Město, 735 06  
 
 
IČ 42864917 
 
Druh poskytované služby:  
Domov pro seniory 
 
Název a místo zařízení:  
Domov pro seniory SLEZSKÉ HUMANITY, obecně 
prospěšné společnosti Český Těšín, Příkopa 880/2, 737 01 
 
Forma poskytování:  
Pobytová sociální služba  
Kapacita:  
30 lůžek  
Identifikační číslo služby:  
3690914  
 
 
Popis realizace poskytování sociálních služeb 
 
Domov není místo, kde bydlíš, ale místo, kde ti rozumějí. 
(Christian Morgenstern) 
 
Naše POSLÁNÍ: 
Posláním Domova pro seniory SLEZSKÉ HUMANITY, o. p. s.: je poskytovat komplexní, 
kvalitní a individuálně zaměřenou pobytovou sociální službu osobám, které mají sníženou 
soběstačnost z důvodu věku a jejichž situace vyžaduje pravidelnou pomoc jiné fyzické 
osoby. 
 
NÁŠ CÍL: Plnohodnotný a spokojený podzim života našich klientů 
 
Cílová skupina – dle registrace sociální služby v MSK  
Domovy pro seniory (3690914)  
SENIOŘI 
Věková kategorie klientů: 
- 
mladší senioři (65 – 80 let) 
- 
starší senioři (nad 80 let) 
 
Náš domov není vhodný pro osoby: 
 
Které vyžadují službu, jež nejsme schopni zajistit, 
 
Trpící poruchami chování, které by narušovaly kolektivní soužití s ostatními klienty 
domova,  
 
Osoby závislé na návykových látkách (alkohol, drogy) 
 
Které trpí akutní infekční chorobou,  
 
Jejichž zdravotní stav vyžaduje poskytování akutní zdravotní péče v lůžkovém 
zdravotnickém zařízení 
 
Které jsou schopny svou sociální situaci řešit za pomocí sociální služby jiného typu, 
např. pečovatelskou službou, denním stacionářem apod. 
Prostředky k dosažení CÍLE: 
 
Důstojné a útulné prostředí 
o Čistota domova a výzdoba odpovídající cílové skupině 
o Obnova poškozeného vybavení za nové 
o Vymezení osobního prostoru klientů - přizpůsobení se požadavkům klientů na 
drobné dovybavení svého osobního prostoru 
o Zapojení klientů do spolurozhodování o vybavení a vzhledu společných 
prostor 
 
Bezpečné prostředí 
o Zajištění péče odborně vzdělaným personálem 
o Dostupnost personálu v případě potřeby 
o Dostupnost zdravotní péče 
o Vyhodnocování technicko - bezpečnostních rizik 
o Bezbariérový přístup 
 
Prevence sociálního vyloučení klientů 
o Podpora kontaktů s rodinou podpora kontaktů s ostatními klienty 
o Podpora kontaktů s vrstevníky a přáteli 
o Dobrovolnická činnost 
o Podpora kontaktů s přirozeným prostředím a životní realitou (nákupy 
v obchodech, návštěvy v odborných ambulancích, u kadeřníka, návštěvy 
kulturních akcí v okolí apod.) 
 
Individuální přístup ke klientům 
o Individuální plánování potřeb s klienty 
o Přizpůsobení se cílům uvedených v individuálním plánu klientů, jak jen to je 
možné 
 
Podpora klientů v soběstačnosti 
o Podpora klientů v úkonech, které nezvládnou 
o Pomoc při výběru a zajištění kompenzačních pomůcek, které klientovi 
pomohou k soběstačnosti a ulehčení života 
 
Výše uvedené prostředky k dosažení cíle jsou pravidelně přehodnocovány v rámci 
pracovních porad nejméně 1x/rok (zpravidla na počátku roku) 
 
Naše zásady a principy:  
 
Aktivizace - naše podpora až péče začíná tam, kde končí síly seniora 
 
Důstojnost - vážíme si sebe navzájem a respektujeme se 
 
Slušnost - dodržujeme zásady společenského chování 
 
Respektování potřeb obyvatel - všichni zaměstnanci domova respektují základní 
lidská práva našich klientů, ochranu osobní svobody, soukromí, osobních údajů, právo 
na osobní volbu a přiměřené riziko.  
 
Flexibilita - snažíme se služby, které klientům nabízíme, přizpůsobovat jejich 
potřebám. 
 
Diskrétnost - uvědomujeme si, že diskrétnost je důležitým prvkem při jednání a 
zacházení s našimi uživateli. Diskrétnost zachováváme při získávání informací 
poskytnutých našimi uživateli. 
 
Nestrannost - všechny uživatele posuzujeme nestranně a rovnoprávně. 
 
Odbornost - máme vzdělaný a kvalifikovaný personál, který si neustále doplňuje 
poznatky v odborných kurzech a seminářích, za účelem zkvalitňování poskytované 
péče. 
 
3 
 
Co nabízíme: 
 
Poskytnutí celoročního ubytování 
 
Úklid a čistota prostředí dle hygienických norem 
 
Praní osobního a ložního prádla (v prádelně) 
 
Poskytnutí celodenní stravy včetně diet a pitný režim (3 hlavní jídla včetně nápojů a 
režie a pro diabetiky navíc o jedno jídlo večer více dle diety). Jídlo je uživatelům dle 
potřeby předkládáno již hotové a plně závislým na pomoci druhé osoby i naporcované, 
popř. je strava podávána personálem. Po jídle je zajištěno mytí nádobí v myčkách. 
 
Pomoc při zvládání běžných úkonů péče o vlastní osobu - 24 hodinová ošetřovatelská 
péče pro uživatele těžce a úplně závislé na pomoci jiné osoby. Částečná pomoc při 
zvládání běžných úkonů péče pro osoby středně těžce závislé na pomoci jiné osoby. 
 
pomoc při osobní hygieně nebo poskytnutí podmínek pro osobní hygienu - 24 
hodinová ošetřovatelská péče pro uživatele těžce a úplně závislé na pomoci jiné osoby. 
Částečná pomoc při zvládání běžných úkonů péče pro osoby středně těžce závislé na 
pomoci jiné osoby. 
 
Zprostředkování kontaktu se společenským prostředím 
 
Zprostředkování zdravotní služby praktickým lékařem (MUDr. Alena Skřížalová) 
 
každodenní možnost návštěv rodiny a přátel 
 
doprovod 
k nejbližšímu 
kadeřníkovi, 
pedikérovi, 
fotografovi 
atd. 
v rámci 
individuálního plánu uživatele, popř. zajištění manikúry, pedikúry a kadeřnických 
služeb i přímo v DS za úhradu. Cenu v tomto případě určuje kadeřnice, pedikérka 
apod. 
 
Oslavy narozenin, svátků a významných událostí našich uživatelů 
 
Pastorační činnost 
 
Sociálně terapeutická činnost 
 
Aktivizační služby formou volnočasových aktivit (poslech hudby, relaxační cvičení, 
trénování paměti aj.) 
 
Pro ty, kterým už zrak neslouží, máme stolní kamerovou lupu, nebo kapesní 
elektronickou lupu. 
 
Možnost zapůjčení knih, četba na přání s pracovníkem pro volnočasové aktivity nebo 
s klíčovým pracovníkem. 
 
Aktivizační činnosti - nácvik chůze a vertikalizace s pracovníky přímé péče. Přesun 
z lůžka do křesla apod. (nejedná se zde o rehabilitaci s rehabilitačním pracovníkem, 
nebo fyzioterapeutem. Momentálně nemáme k dispozici klasickou rehabilitaci s 
fyzioterapií. 
 
Pomoc při uplatňování práv a oprávněných zájmů a při obstarávání osobních 
záležitostí 
 
Vyřizování nejrůznějších záležitostí na úřadech za osoby úplně nebo těžce závislé na 
pomoci druhé osoby, zprostředkování společenského kontaktu s úřady osobám středně 
těžce závislým na pomoci druhé osoby, poskytnutí doprovodu při jednání s úřady 
osobě dle zdravotního stavu v rámci individuálního plánu. 
 
Fakultativní nenárokové služby nejsou zahrnuty v základní úhradě a uživatelé si je 
hradí sami ze svého kapesného nebo prostřednictvím svých rodin.  
 
Personální zajištění služby 
Nepřetržitý provoz domova zajišťuje vedoucí zdravotní a sociální služby, sociální pracovník, 
vedoucí úseku, všeobecné zdravotní sestry, pracovníci přímé obslužné péče, pracovnice pro 
volnočasové aktivity a pracovnice úklidu. Dále provoz domova zajišťuje Ředitelství 
SLEZSKÉ HUMANITY, obecně prospěšné společnosti, Stravovací provoz a Středisko 
technického provozu. 
4 
 
Jak to u nás vypadá: 
Domov pro seniory v Českém Těšíně je dvoupodlažní budova, je zde ubytováno 30 
uživatelů s různými stupni soběstačnosti v 1 jedno-lůžkovém, ve 2 dvou-lůžkových, 7 troj-
lůžkových a 1 čtyř-lůžkovém pokoji.   
Bezbariérový přístup do patra a do kulturní místnosti zajišťují 2 schodišťové plošiny a 
1 výtah. Pokoje jsou vybaveny polohovatelnými lůžky, nočními stolky, komodami nebo 
skříněmi, umyvadly s teplou a studenou vodou, televizními přípojkami, stoly a židlemi. 
K hygienickému vybavení se řadí 2 bezbariérové koupelny + 2 WC jedna v přízemí 
pro ženy a jedna na patře pro muže, 1 WC v přízemí určeno pro návštěvníky, 1 koupelna + 
WC v mezipatře určena pro personál, 2 WC na patře, z nichž jedno je bezbariérové.  
V mezipatře je kulturně relaxační místnost s knihovnou s DVD přehrávačem a 
s televizí. Tato místnost slouží hlavně k volnočasovým aktivitám, pak také jako jídelna pro 
mobilní a částečně mobilní uživatele, kteří se chtějí stravovat společně a k poradám personálu.  
Za budovou v naší zahradě se nachází altán s posezením a krbem, v létě často 
využívaný pro společné posezení uživatelů a pro grilování klobás. Okolí altánu zdobí 
květinová zahrada. Dostatek soukromí pak našim uživatelům zajišťují vzrostlé túje kolem 
plotu. Za příznivého počasí je altán využíván hlavně k volnočasovým aktivitám.  
Klientům Domova zajišťujeme technické, materiální a hygienické podmínky 
přiměřené druhu poskytované sociální služby a možnostem budovy. Budova je po 
rekonstrukci z bývalé ZŠ. Snažíme se, aby poskytovaná pobytová sociální služba byla 
v důstojném a hygienicky nezávadném prostředí odpovídající okruhu osob a jejich 
individuálním potřebám.  
 
 
 
 
 
 
 
 
 
 
 
 
 
 
 
 
 
 
 
 
 
Situační plánek pro 1. i 2. NP z hlediska prostor je podobný, pokoje jsou na stejných místech.   
5 
 
Jednání se zájemcem o službu 
Jednání o poskytnutí sociální služby je rozděleno do dvou kategorií, kdy v prvním případě se 
jedná pouze o získávání informací o sociální službě a v druhém se jedná o vážný zájem o 
sociální službu v našem zařízení. 
 
Jednání s cílem získat informace o sociální službě: zájemce se dozví na internetových 
stránkách, nebo z letáku o našem zařízení, ale potřebuje ještě více informací, popř. chce 
navštívit společné prostory a neví ještě jistě, zda bude chtít naše služby využívat. Může 
kontaktovat sociálního pracovníka přímo v zařízení a dohodnout si s ním schůzku (viz 
kontakty). 
 
Vážný zájem o sociální službu: zájemce je v obtížné životní, či zdravotní situaci a chce 
k vyřešení této situace použít naši sociální službu. Vzhledem k tomu, že je zájemců velké 
množství, musí se zařadit do seznamu zájemců, přístup k seznamu mají všichni sociální 
pracovníci, vedoucí zařízení a ředitelství SH. Buď si stáhne z internetových stránek Žádost o 
zařazení do seznamu žadatelů o sociální službu, nebo kontaktuje sociálního pracovníka 
v Domově seniorů v Českém Těšíně, kde žádost obdrží a s ní i potřebné informace k vyplnění 
popř. další informace o zařízení. Zde sociální pracovník neposkytne pouze základní sociální 
poradenství uložené zákonem, ale snaží se, co nejlépe popsat nabízenou sociální službu. 
Zároveň si při osobní konzultaci ověří, zda patří žadatel do cílové skupiny, a zda pro něj 
poskytovaná sociální služba bude přínosem. Nebo se pokusí zájemce orientovat na jinou 
sociální službu, která by lépe vyřešila jeho situaci. (např. když má sociální pracovník pocit, že 
by žadatel mohl ještě zůstat v domácím prostředí – předá kontakty na nejbližší domácí péči, 
nebo odkáže na jinou sociální službu, která poskytuje potřebné zázemí, pro to aby mohl 
zájemce zůstat doma.  
 
V praxi o sociální službu nežádají zájemci přímo, ale často prostřednictvím příbuzných, 
neboť jim většinou zdravotní stav nedovoluje přijít přímo do zařízení. Je pak nutno představit 
naši sociální službu nejprve zástupci zájemce a v následném sociálním šetření i samotnému 
zájemci o poskytování sociální služby. Toto sociální šetření probíhá většinou těsně před 
možným nastoupením zájemce do zařízení. Sociální pracovník kontaktuje telefonicky 
žadatele, popř. nejbližší kontaktní osobu, a společně se dohodnou na termínu sociálního 
šetření, kde jsou se žadatelem dojednány formality ohledně nástupu do domova pro seniory a 
sjednán základní rámec pomoci. Sociální šetření se uskutečňuje v domácnosti žadatele, popř. 
v jiném místě, kde se žadatel aktuálně nachází (nemocnice apod.), nejlépe za přítomnosti 
blízké osoby žadatele nebo s jejím vědomím. Zájemci jsou předány základní informace o 
Domově SH v Českém Těšíně a dokumentace k seznámení – návrh smlouvy, Domácí řád, 
leták a kontaktní informace. Vše je rovněž k dispozici na www.slezskahumanita.cz. O 
provedeném sociálním šetření pořídí sociální pracovník záznam, kde uvede aktuálně získané 
informace o žadateli a předá je týmu pracovníku ve složení vedoucí zdravotní a sociální 
služby, vedoucí úseku, případně dle potřeby lékař aj. odborníci). Sociální pracovník v 
záznamu uvede, zda tým pracovníků doporučuje přijetí zájemce do zařízení, či nikoli a po 
dohodě s Vedoucí zdravotní a sociální služby naplánuje, kdy bude žadatel přijat do Domova 
SH v Českém Těšíně. 
6 
 
Uzavření smlouvy 
Bezprostředně po přijetí do Domova SH v Českém Těšíně se zájemcem o sociální službu 
pověřený pracovník domova (sociální pracovník) projedná smlouvu o poskytování sociální 
služby. Po projednání smlouvy o poskytování sociální služby a po oboustranném souhlasu 
poskytovatele a žadatele stvrzeném jejich vlastnoručním podpisem se ze zájemce stává klient 
Domova SH v Českém Těšíně. Pokud zájemce není schopen podpisu, může za něj smlouvu 
podepsat v zastoupení osoba vyřizující jeho umístění na základě plné moci, na základě 
soudního rozhodnutí opatrovník, nebo pověřený pracovník obce.  
Na počátku tzv. adaptační doby se s klientem pověřený pracovník Domova SH (sociální 
pracovník) dohodne, co bude zájemce dělat sám pro to, aby se udržel v kondici a vitalitě a 
čeho již není sám schopen, ať už ze zdravotních nebo jiných důvodů, a s čím bude vyžadovat 
pomoc. Provedou spolu tzv. Vstupní nastavení sociální služby a toto se stává přílohou ke 
smlouvě o poskytování sociální služby. V některých případech, kdy je klient velice 
komunikativní nebo naopak je jasné, že za klienty bude nastavení tvořit z části příbuzný, který 
se o vše stará může sociální pracovník získávat informace pro vstupní nastavení již během 
sociálního šetření. 
 
Individuální plánování 
Podle míry schopností, dovedností, zdravotního stavu a ochoty spolupráce je s každým 
klientem Domova pro seniory Slezské Humanity obecně prospěšné společnosti v Českém 
Těšíně (dále již jen Domova SH) projednán a následně tvořen tzv. individuální plán (dále již 
jen IP) průběhu sociální služby, kdy si každý klient stanovuje kroky k dosažení svých 
aktuálních potřeb. K tomuto účelu má také k dispozici svého klíčového pracovníka (dále již 
jen KP), který je mu nápomocen v tvorbě IP. Individuální plánování v Domově SH se řídí 
metodikou tvorby individuálních plánů, kterou všichni pracovníci znají.  
První informace, potřebné ke stanovení IP získává již při prvním kontaktu s klientem 
(v té době se jedná o žadatele o sociální službu) sociální pracovník, který provádí sociální 
šetření před nástupem klienty do Domova SH. Zjišťuje dosavadní způsob života klienty, jeho 
koníčky, zájmy, a v neposlední řadě prvotní představu o tom, jak si klient představuje pobyt 
v Domově SH, co by si přál a proč o danou sociální službu usiluje. 
 
Do 3 dní od nástupu klienta do Domova SH provádí sociální pracovník s klientem 
vstupní plánování sociální služby, ve kterém již podrobně zjišťuje, co klient bude zvládat 
sám, a s čím mu bude nutno pomáhat, popř. kde bude nutná tzv. kompletní ošetřovatelská 
péče (KOP). Při této příležitosti je dobrou praxí KP představit a seznámit ho s klientem.  
V tzv. adaptačním období 1 měsíc přehodnocuje společně s klientem KP priority a 
získává potřebné informace pro tvorbu následného nastavení sociální služby (k tomuto účelu, 
může KP použít stejný tiskopis jako pro vstupní plánování a buď jej celý přehodnotit a 
přepsat, nebo upravit pouze pasáže, které se neshodují dle aktuálního zdravotního stavu 
klienta, nebo jeho fyzické či psychické kondice s počátečním nastavením služby. Na konci 
adaptačního období začne KP tvořit s klientem IP na základě získaných informací. 
 
 
 
 
7 
 
Stížnosti a připomínky 
Stížnost nebo připomínku lze podat formou: Písemnou, ústní nebo telefonickou 
Stížnost nebo připomínku lze podat: Osobně nebo anonymně 
 
Stížnostmi mohou uživatelé, rodinní příslušníci, ale také zaměstnanci Domova pro 
seniory SLEZSKÉ HUMANITY, obecně prospěšné společnosti, v Českém Těšíně 
vyjádřit svou nespokojenost s kvalitou nebo způsobem poskytování sociální služby v 
Domově pro seniory v Českém Těšíně (dále již jen Domov v ČT).  
 
Touto formou lze také podávat podněty pro zlepšení, připomínky, návrhy popř. 
pochvaly. 
 
Písemné stížnosti a připomínky je možno vhodit do poštovní schránky ve vstupní hale, 
pokud ke schránce nedojdete, lze stížnost podat prostřednictvím blízkého nebo 
některého z pracovníků.  
 
Pro záznam své stížnosti nebo připomínky můžete použít připravený tiskopis, který je 
k dispozici na informační nástěnce, nebo si jej můžete vyžádat na sesterně u pracovnic 
Domova pro seniory.  
 
Za pravidelnou kontrolu schránky přání a stížností odpovídá pověřený pracovník 
domova pro seniory. Ten také Stížnost řeší dle kompetencí, nebo je projednána na 
poradě vedoucích pracovníků, nebo na provozní poradě personálu. Pokud by se 
stížnost týkala přímo jeho osoby, předá ihned stížnost svému přímému nadřízenému 
pracovníkovi. 
 
Všechny stížnosti se evidují u vedoucí zdravotní a sociální služby. 
 
Konkrétní stěžovatel obdrží písemnou odpověď do 30-ti pracovních dnů. 
 
Pokud nebudete s výsledkem řešení stížnosti spokojeni, lze stížnost postoupit na tyto 
adresy: 
 
1. Ředitelka SLEZSKÉ HUMANITY, obecně prospěšné společnosti 
Mgr. Hana Pierzchalová 
Sokolovská 1761, 735 06 Karviná 6  
email: pierzchalova@slezskahumanita.cz,  
tel: 596 325 856, 773 761 581 
 
2. Správní rada SLEZSKÉ HUMANITY, obecně prospěšné společnosti  
Sokolovská 1761, 735 06 Karviná 6  
tel: 778 468 090 
 
3. Městský úřad  v Českém Těšíně - sociální odbor  
Štefániková 18/25, Český Těšín, 737 01  
tel: 553 035 720 
 
4. Krajský úřad Moravskoslezského kraje - sociální odbor 
28. října 2771/117, 702 18 Ostrava  
Tel. 595 622 222    
 
5. Ministerstvo práce a sociálních věcí  
Na Poříčním právu 376/1, 128 01 Praha 2 
tel: 221 921 111  
 
6. Ombudsman  
Údolní 658/39, 602 00 Brno město  
email: podatelna@ochrance.cz, tel: 542 542 888 
8 
 
Jak se k nám dostanete 
Domov pro seniory Slezské Humanity, obecně prospěšné společnosti v Českém Těšíně je 
umístěn v okrajové části sídliště Svibice a prošel významnou rekonstrukcí. Součástí domova 
je i zahrada s bezbariérovým přístupem, s venkovním posezením a krbem. Náš domov se 
nachází poblíž hlavní silnice ul. Jablunkovské a v nejbližším okolí máme krytý bazén, 
stylovou restauraci a obchodní centrum. 
 
Spoje: 
Autobusová linka – ČESKÝ TĚŠÍN → TŘINEC (zastávka Svibice, samoobsluha)  
MHD Český Těšín – autobus č. 721, 722, 723 (zastávka Svibice, samoobsluha nebo Svibice, 
pož. zbroj.)  
 
Osobním automobilem přímo k domovu – viz mapka níže: 
 
Kontakty 
 
Vedoucí zdravotní a sociální služby:  
Tel.: 558 742 580  
Email: ds.ceskytesin@slezskahumanita.cz  
 
Sociální pracovník:  
Tel.: 558 742 580, 773 761 580 
Email: harvan@slezskahumanita.cz  
 
Pracovna sester:  
Tel.: 558 742 580, 761 586  
 
 
 
