1 
 
 
Popis realizace poskytování sociální služby 
 
 
Název poskytovatele: 
 Domov pro osoby se zdravotním postižením v Mariánské, příspěvková 
organizace 
Název zařízení a místo 
  
poskytování služby:  
Domov pro seniory, Jáchymov, Mariánská č.p.160, 363 01 Ostrov 
 
Druh služby:  
 
domovy pro seniory 
 
Forma služby:  
 
pobytová 
 
Kapacita služby: 
 
30 lůžek 
 
Datum účinnosti: 
 
1. 5. 2023 
 
Kontaktní údaje: 
 
Domov pro osoby se zdravotním postižením v Mariánské 
 
 
 
 
Jáchymov, část Mariánská č.p. 161, 363 01 Ostrov  
 
 
 
 
ředitel organizace: Ing. Pavel Novák 
 
 
 
 
tel.: 354 224 200  
 
 
 
 
email: domov.marianska@domov-marianska.cz 
 
 
 
 
web: www.domov-marianska.cz 
 
 
Veřejný závazek 
Vize 
Domov pro seniory (dále jen „DPS“) je založen pro pomoc veřejnosti jako profesionální služba pro seniory 
respektující potřeby a individualitu seniorů. 
 
Poslání 
Jsme DPS určeným pro lidi, kterým stáří již neumožňuje žít ve svém domácím prostředí s pomocí a 
podporou svých blízkých nebo terénních a ambulantních sociálních služeb. Kolektiv profesionálních 
pracovníků a odborníků pomáhá těmto lidem zachovat si svůj dosavadní životní styl, žít plnohodnotně a 
důstojně v době snížené soběstačnosti. 
 
Dlouhodobé cíle 
• zlepšení prostředí DPS 
• vzdělávání pracovníků přímé péče v konceptu smyslové aktivizace, bazální stimulace klientů a 
metodě validace a zavádění těchto metod do poskytované péče klientům 
• rozvoj individualizace služby pro klienty 
• 
zlepšení informovanosti veřejnosti o poskytovaných službách, 
 
Krátkodobé cíle 
• revize způsobu poskytování služeb, metodických postupů a vnitřních dokumentů zařízení dle 
přijatých principů domova 
• zajištění spolupráce s dobrovolníky, kteří ale nesmí poskytovat přímou péči 
• oslovení sponzorů 
 
2 
 
Principy služby a poskytovatele 
 
Principy organizace vyjadřují hodnoty společné celému pracovnímu týmu při práci s klienty a jsou 
součástí kultury poskytovatele. 
 
Principy domova 
 
• Poskytujeme služby klientům tak, aby vždy byla zachována jejich práva a lidská důstojnost. 
• Podporujeme klienty v možnosti dovybavit si pokoj vlastním nábytkem a osobními věcmi. 
• Vážíme si zkušeností a moudrosti našich klientů a vytváříme podmínky, jak jejich umem a 
zkušenostmi obohatit naši společnost. 
• Nepřizpůsobujeme naše klienty službám, které poskytujeme, ale naopak se snažíme nabízené služby 
přizpůsobit jejich potřebám. 
• Myslíme na společenské vyžití našich klientů a podporujeme jejich potřebu sounáležitosti a 
vzájemného sdílení. 
• Při práci s klienty pracovníci v sociálních službách uplatňují metody bazální stimulace, smyslové 
aktivizace a validace. 
• Klienty podporujeme v zachování přirozených rodinných a přátelských vazeb. 
• Dokážeme podpořit klienty v jejich samostatném rozhodování a naplňování jejich individuálních 
přání a potřeb. 
 
 
Okruh osob, kterým je služba určena 
• Okruh osob - Cílová skupina: 
Senioři (služba je určena dospělým osobám od 60 let a dále seniorům od 65 let věku. Jedná se o 
osoby, jejichž stav odpovídá těžké nebo úplné závislosti na pomoci jiné fyzické osoby při zajištění 
péče o vlastní osobu a při zajištění soběstačnosti, vymezené zákonem č. 108/2006 Sb., o 
sociálních službách ve znění pozdějších předpisů (dále jen zákon o sociálních službách)). 
Věková struktura cílové skupiny:  
dospělí (od 60 let), mladší senioři (65–80 let), starší senioři (nad 80 let) 
 
 
Kapacita služby 
Kapacita činí 30 lůžek; z toho jsou 2 lůžka vyčleněna k okamžitému přijetí zájemce o službu, který 
patří do okruhu osob, kterým je sociální služba určena (totožná cílová skupina).  
Lůžka jsou využívána v případě, kdy je nutno zajistit bezodkladnou péči v krizové situaci (např. propuštění 
osoby ze zdravotnického zařízení bez zajištění další péče v souvislosti s výkonem povinnosti obecního úřadu 
obce s rozšířenou působností dle ustanovení § 92 písm. a) a krajského úřadu dle ustanovení § 93 písm. a) 
zákona o sociálních službách; přechodné zhoršení zdravotního stavu pečující osoby, dlouhodobá 
hospitalizace pečující osoby, úmrtí pečující osoby, neschopnost pečující osoby nadále zvládat poskytování 
péče v domácím prostředí ohrožující zdravotní stav zájemce).   
Délka přechodného pobytu zpravidla nepřesahuje dobu 3 měsíců. 
 
 
Časový rozsah poskytování sociální služby, územní působnost 
Sociální služba DPS je poskytována celoročně, 24 hodin denně a 7 dnů v týdnu. 
Služba je určena přednostně občanům Karlovarského kraje, v případě volné kapacity lze přijmout zájemce o 
službu též z jiného kraje.  
 
 
 
3 
 
Popis služby 
Služby poskytované v DpS jsou stanoveny v § 36 a § 49 zákona č. 108/2006 Sb., o sociálních službách, ve 
znění pozdějších předpisů a dále ve vyhlášce č. 505/2006 Sb., k provedení zákona o sociálních službách, ve 
znění pozdějších předpisů. 
 
Základní činnosti při poskytování sociální služby domovy pro seniory se zajišťují  
v rozsahu těchto úkonů: 
a) poskytnutí ubytování:  
1. ubytování,  
2. úklid, praní a drobné opravy ložního a osobního prádla a ošacení, žehlení,  
  
• 
Ubytovací prostory jsou v pavilonu G a H (č.p. 160) a zahrnují: 
• 
Pokoje: 
▪ 
16 pokojů jednolůžkových se sociálním zařízením 
▪ 
4 pokoje jednolůžkové bez sociálního zařízení 
▪ 
2 pokoje dvoulůžkové se sociálním zařízením 
▪ 
3 pokoje dvoulůžkové bez sociálního zařízení 
• 
Ke standardnímu vybavení pokoje patří: 
▪ 
Polohovací lůžko 
▪ 
Noční stolek či komoda 
▪ 
Skříň 
▪ 
Pro vybavení pokojů mobilních klientů je počítáno se stolem a židlemi nebo stolkem a 
křesly. 
▪ 
Klienti si po domluvě mohou přinést vlastní vybavení pokojů 
▪ 
Na pokojích mají klienti přístup k internetu  
• 
Dvě společenské místnosti zařízené jídelními stoly, židlemi a televizí. 
• 
Tři bezbariérové koupelny vybavené sprchovým koutem a sprchovým lůžkem. K dispozici jsou 
sprchové vozíky. 
• 
Tři vybavené kuchyňky (kuchyňská linka, myčka, rychlovarná konvice, kuchyňské nádobí). 
Vedle toho tři malé klasické pračky. 
• 
Tři kanceláře jako zázemí pro pracovníky přímé péče. Dvě kanceláře pro vedoucí pracovníky. 
• 
Zdravotní ordinace a zázemí pro všeobecné sestry. 
• 
Aktivizační místnost 
Součástí ubytování je též zajištění úklidu prostor DPS, praní a drobné opravy ložního a osobního 
prádla a ošacení klientů.  
 
b) poskytnutí stravy:  
zajištění celodenní stravy odpovídající věku, zásadám racionální výživy a potřebám dietního 
stravování, minimálně v rozsahu 3 hlavních jídel,  
 
• 
Stravování v DpS je poskytováno v souladu se zákonem č. 108/2006 Sb., o sociálních službách, ve 
znění pozdějších předpisů, vyhláškou č. 505/2006 Sb., kterou se provádějí některá ustanovení zákona 
o sociálních službách, ve znění pozdějších předpisů a vnitřním předpisem. 
• 
Stravování se zajišťuje výrobou vlastní stravy v kuchyni poskytovatele sociální služby.  
• 
Klientům je poskytována celodenní strava včetně zajištění pitného režimu. Celodenním stravováním 
se rozumí snídaně, oběd, večeře a dvě vedlejší jídla. U diety diabetické snídaně, oběd, večeře a tři 
vedlejší jídla. 
• 
Dietní strava klientům se poskytuje na základě doporučení příslušného lékaře. 
• 
Rozložení diet je následující: 
o Racionální strava 
 
   
4 
 
o Dieta (šetřící)  
 
   
o Dieta diabetická 
 
    
o Dieta neslaná  
 
     
o Dieta výživná individuální 
   
o Dieta bezlepková 
 
    
• 
Stravování se poskytuje klientům v souladu se zásadami správné výživy, s ohledem na věk, zdravotní 
stav strávníků a podle stravovacích jednotek. 
 
c) pomoc při zvládání běžných úkonů péče o vlastní osobu:  
1. pomoc při oblékání a svlékání včetně speciálních pomůcek,  
2. pomoc při přesunu na lůžko nebo vozík,  
3. pomoc při vstávání z lůžka, uléhání, změna poloh,  
4. pomoc při podávání jídla a pití,  
5. pomoc při prostorové orientaci, samostatném pohybu ve vnitřním i vnějším prostoru,  
 
Činnosti zajišťují pracovníci v sociálních službách. 
 
d) pomoc při osobní hygieně nebo poskytnutí podmínek pro osobní hygienu:  
1. pomoc při úkonech osobní hygieny,  
2. pomoc při základní péči o vlasy a nehty,  
3. pomoc při použití WC,  
 
Činnosti zajišťují pracovníci v sociálních službách. 
 
e) zprostředkování kontaktu se společenským prostředím:  
1. podpora a pomoc při využívání běžně dostupných služeb a informačních zdrojů,  
2. pomoc při obnovení nebo upevnění kontaktu s rodinou a pomoc a podpora při dalších aktivitách 
podporujících sociální začleňování osob,  
 
Všichni klienti DPS jsou pracovníky v sociálních službách podporování v možnostech využití běžně 
dostupných služeb. Jak pracovníci v sociálních službách, tak sociální pracovnice poskytuje pomoc při 
spolupráci s rodinou, udržení kontaktu s blízkými a další pomoc při běžném začleňování. 
 
f) sociálně terapeutické činnosti:  
socioterapeutické činnosti, jejichž poskytování vede k rozvoji nebo udržení osobních a sociálních 
schopností a dovedností podporujících sociální začleňování osob,  
 
Jsou nabízeny přímo v DpS; jedná se o nabídku fyzioterapeutických činností, rehabilitace a konceptu bazální 
stimulace. 
 
g) aktivizační činnosti:  
1. volnočasové a zájmové aktivity,  
2. pomoc při obnovení nebo upevnění kontaktu s přirozeným sociálním prostředím,  
3. nácvik a upevňování motorických, psychických a sociálních schopností a dovedností,  
 
Aktivizaci klientů zajišťují pracovníci v sociálních službách a pracovnice zajišťující výchovně 
nepedagogické činnosti. Jedná se o podporu a nabídku zájmových činností a aktivit, které podporují 
začleňování klientů do běžného společenského prostředí. 
Jedná se především o terapeutické pracovní činnosti podporující jemnou motoriku, psychické a sociální 
schopnosti a dovednosti, volnočasové a zájmové činnosti. Tyto činnosti jsou realizovány dle individuálních 
5 
 
plánů každého klienta, které vychází z jejich osobních cílů. Každý klient má svého klíčového pracovníka, 
který s ním pracuje a předává jeho požadavky dále týmu, se kterým se zpracovávají individuální plány. 
 
h) pomoc při uplatňování práv, oprávněných zájmů a při obstarávání osobních záležitostí:  
pomoc při komunikaci vedoucí k uplatňování práv a oprávněných zájmů. 
  
Tuto pomoc zajišťují především sociální pracovnice ve spolupráci s klíčovými pracovníky. Všichni 
pracovníci pak dbají na dodržování práv klientů při každodenní poskytování péče. 
 
 
Způsob zajištění zdravotní péče 
Zdravotní péče je zajišťována lékaři, kteří mají smluvní vztah se zdravotními pojišťovnami a vlastními 
zaměstnanci, tj. všeobecnými sestrami, které provádějí indikovanou ošetřovatelskou péči, a které mají 
odbornou způsobilost k výkonu zdravotnického povolání, a fyzioterapeuty, kteří provádějí indikovanou 
rehabilitační péči.  
Další činnosti úseku zdravotní péče: 
• zprostředkování pravidelné zdravotní péče na ambulanci DpS    
• zdravotní dohled při výletech a rekreačních pobytech  
• preventivní činnost   
• přednášková a osvětová činnost pro klienty, rodinné příslušníky a nezdravotnické 
zaměstnance 
• Ošetřovatelská péče je zajišťována ambulantní formou z centrální ordinace s nepřetržitou 
přítomností všeobecné sestry 24 hodin denně, sedm dnů v týdnu. K zajištění kvalitní ošetřovatelské 
péče byly vypracovány standardy ošetřovatelské péče jednotlivých výkonů. Veškeré naše úsilí 
směřuje dle zásad moderního ošetřovatelství k udržení a podpoře zdraví klienta a k jeho 
soběstačnosti. Naším cílem je vyhledávání a uspokojování bio-psycho-sociálních a duchovních potřeb 
klientů. Snaha o celkové zlepšení kvality života klientů je založena na individuálním přístupu 
pracovníků.  
• Rehabilitační péče: cílem poskytovaných fyzioterapeutických služeb je prevence funkčních poruch 
pohybového aparátu, ale i minimálně zachování nebo zlepšení fyziologického stavu našich klientů. K 
tomu nám slouží moderní prostorná tělocvična, zajišťující bezpečnost klientů, elektroterapeutické 
oddělení se standardním vybavením, oddělení pro individuální terapii a vodoléčbu. Z tohoto důvodu 
nejčastěji používáme u našich klientů různé formy reflexní terapie, senzomotoriky a měkkých 
technik. V naší každodenní nabídce je 21 procedur a technik. Pro klienty také zajišťujeme 
kompenzační pomůcky indikované lékařem. 
 
 
Jednání se zájemcem o službu, vstup klienta do služby, uzavření Smlouvy 
Sociální služba DPS poskytuje pobytovou službu klientům se sníženou soběstačností související s jejich 
věkem, kteří potřebují podporu další fyzické osoby. 
Zájemci o službu DPS mohou nahlédnout na webové stránky www.domov-marianska.cz , kde je možné 
získat informace o poskytovaných službách, vč. formuláře žádosti, vzoru smlouvy o poskytování sociální 
služby, potřebných vnitřních předpisů a kontaktů na sociální pracovnice, které zájemce o službu budou 
informovat o podmínkách poskytování sociální služby a průběhu jejího poskytování. 
Každého zájemce o službu (po podání žádosti o přijetí do DPS) osobně navštíví v jeho domácím prostředí 
sociální pracovnice spolu se zdravotní sestrou a vedoucím pracovníkem v sociálních službách a společně s 
ním, případně i s jeho blízkými, se vzájemně informují o potřebách zájemce a možnostech, které DPS nabízí 
s cílem, aby nabízené služby odpovídaly právě jeho potřebám. V rámci šetření v domácím prostředí zájemce 
o službu pracovník ověřuje, zda zájemce spadá do cílové skupiny DPS a je-li v nepříznivé sociální situaci. V 
případě, že zájemce nespadá do okruhu osob pro poskytnutí služby DPS, sociální pracovník poskytne osobě 
6 
 
základní sociální poradenství a předá kontakty na jiného vhodného poskytovatele sociálních či zdravotních 
služeb pro řešení jeho nepříznivé situace. 
 
 
Poskytovatel sociálních služeb může podle § 91odst. 3 zákona o sociálních službách odmítnout uzavřít 
smlouvu o poskytování sociálních služeb pouze, pokud 
• neposkytuje sociální službu, o kterou osoba žádá, a to i s ohledem na vymezení okruhu osob v 
registru poskytovatelů sociálních služeb,  
• nemá dostatečnou kapacitu k poskytnutí sociální služby, o kterou osoba žádá, 
•  zdravotní stav osoby, která žádá o poskytnutí pobytové sociální služby, vylučuje poskytnutí takové 
sociální služby; tyto zdravotní stavy stanoví prováděcí právní předpis, nebo  
• osobě, která žádá o poskytnutí sociální služby, vypověděl v době kratší než 6 měsíců před touto 
žádostí smlouvu o poskytnutí téže sociální služby z důvodu porušování povinností vyplývajících ze 
smlouvy.  
Zdravotní stavy vylučující poskytování pobytových sociálních služeb podle § 36 vyhlášky 505/2006 Sb., 
kterou se provádějí některá ustanovení zákona o sociálních službách, ve znění pozdějších předpisů (dále jen 
„vyhláška“). 
Poskytnutí pobytové sociální služby se vylučuje, jestliže 
• zdravotní stav osoby vyžaduje poskytnutí ústavní péče ve zdravotnickém zařízení,  
• osoba není schopna pobytu v zařízení sociálních služeb z důvodu akutní infekční nemoci, nebo  
• chování osoby by z důvodu duševní poruchy závažným způsobem narušovalo kolektivní soužití.  
 
Smlouva o poskytování sociálních služeb se uzavírá vždy písemně před nástupem žadatele do DpS, a to 
v případě volné kapacity lůžek a je-li žadatel v nepříznivé sociální situaci a spadá do okruhu osob, kterým je 
sociální služba určena. Zájemce o službu je před uzavřením smlouvy seznámen se všemi podmínkami 
poskytování služby. 
 
Výše úhrady 
Výše úhrady je stanovena vnitřním předpisem a jejími přílohami a je v souladu s vyhláškou. Její znění včetně 
příloh naleznete na našich webových stránkách: www.domov-marianska.cz  
 
 
Podmínky ukončení smlouvy o poskytování sociální služby 
Výpověď ze strany klienta 
• Klient může smlouvu vypovědět bez udání důvodu. 
 
Výpověď ze strany poskytovatele 
• Poskytovatel může smlouvu vypovědět z těchto důvodů: 
• 
jestliže klient hrubě porušuje své povinnosti vyplývající ze smlouvy; za hrubé porušení 
smlouvy se považuje zejména: 
• 
nedoložení příjmu, zamlčení výše příjmu nebo jeho změn, pokud z důvodu nízkých příjmů 
neplatí úhradu v plné výši,   
• 
opakované bezdůvodné nezaplacení úhrady za poskytované služby, 
• 
porušení povinností, které vyplývají z vnitřních předpisů poskytovatele, se kterými se klient 
seznámil; 
• 
jestliže klient nevyužívá sjednané sociální služby; za tuto skutečnost se považuje pobyt 
mimo zařízení poskytovatele v případech, kdy dlouhodobý pobyt klienta z důvodu domácí 
péče mimo zařízení přesáhne dobu 21 dnů po sobě jdoucích, nebo součet dnů pobytu 
klienta z důvodu domácí péče mimo zařízení při opakovaném dlouhodobém pobytu 
osoby mimo zařízení přesáhne v průběhu 90 kalendářních dnů po sobě jdoucích dobu 
7 
 
42 dnů, považují se tyto situace za důvod pro vypovězení smlouvy o poskytnutí sociální 
služby ze strany poskytovatele sociálních služeb. Den odjezdu a den příjezdu se nezapočítává 
do doby nepřítomnosti osoby. 
Výpovědní lhůta ze strany klienta i ze strany poskytovatele 
• Výpovědní lhůta činí 1 kalendářní měsíc a počíná běžet prvním dnem kalendářního měsíce, který 
následuje po měsíci, ve kterém bylo písemné oznámení o výpovědi doručeno druhé smluvní straně.  
 
 
Pravidla pro vyřizování stížností 
Každý z klientů a rodinných příslušníku či blízkých má právo si stěžovat, jak ústně, tak písemně. V DPS je 
zřízena schránka, do které svou stížnost mohou vhodit nebo osobně předat sociální pracovnici, svému 
klíčovému či jinému pracovníkovi. Dále je možné stížnost podat písemně poštou nebo e-mailem (viz 
kontaktní údaje výše). 
Stížnosti jsou vyřizovány dle Pravidel vyřizování stížností, které má DpS písemně zpracované dle standardů 
kvality a jsou dostupné jak klientům, tak zaměstnancům. Stížnost se vyřizují bezodkladně, nejdéle do 30 dnů 
od podání, o vyřízení stížnosti je stěžovatel vyrozuměn. V případě anonymně podané stížnosti se informace o 
jejím vyřízení vyvěsí na nástěnce Domova umístěné na začátku koridoru u hlavního vchodu do Domova.  
Stížnost je možné podat přímo ke zřizovateli DPS, tj. Karlovarskému kraji. 
 
 
Materiálně-technické zabezpečení služby 
Domov pro osoby se zdravotním postižením v Mariánské je příspěvkovou organizací Karlovarského kraje. 
Hospodaří s majetkem, který je ve vlastnictví zřizovatele, a který mu byl dán do správy k hospodářskému 
využití. Vymezení majetku a majetkových práv organizace je zakotveno ve zřizovací listině a jejích 
přílohách. 
Popis majetku 
• 
DPS využívá při poskytování sociální služby prostory, které jsou bezbariérové (s výtahem). Vedle 
ubytovacích prostor (vybavených jednolůžkových a dvoulůžkových pokojů) má k dispozici pro zajištění 
DPS také kuchyni, prádelnu, tělocvičnu (rehabilitační péče), společenské a aktivizační místnosti, 
venkovní hřiště, zahradu, bezbariérový altán a k oddychu a rozjímání i kapličku s památnými lípami, 
která stojí přímo na pozemcích, které spravuje. Domov disponuje i místnostmi vybavenými pro centrální 
ordinaci, rehabilitaci a snouzelenem. 
Technické zabezpečení 
• 
Materiálně-technické zabezpečení je zajišťováno provozním úsekem, který zabezpečuje chod plynové 
kotelny, chod záložního zdroje elektrické energie, praní prádla, údržbu budov, pozemků a zařízení, 
chod recepce, nákupy MTZ a dopravu. Domov vlastní pět osobních vozidel, z toho jedno vozidlo 
sanitního typu a jedno vozidlo pro přepravu devíti osob. 
• 
Vysoká je i technická úroveň zařízení ordinace DPS, vybavení rehabilitace a kuchyně.  
• 
Plynová kotelna je postavena nově.  
 
 
Zpracoval: Ing. Pavel Novák, ředitel  
Dne: 27. 4. 2023 
Ing. Pavel 
Novák
Digitálně podepsal 
Ing. Pavel Novák 
Datum: 2023.05.11 
11:07:36 +02'00'
