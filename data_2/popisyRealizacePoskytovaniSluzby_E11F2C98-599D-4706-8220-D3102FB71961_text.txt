Název žadatele/poskytovatele: Centrum sociálních služeb města Letovice, příspěvková 
organizace 
Druh poskytované služby: Domov pro seniory 
 Identifikátor: 2382579 
Název zařízení poskytované sociální služby: Centrum sociálních služeb města Letovice, 
příspěvková organizace 
Adresa zařízení poskytované sociální služby: Centrum sociálních služeb města Letovice, 
příspěvková organizace, J. Haška 1082/12, 679 61 Letovice 
 
Popis realizace poskytování sociální služby 
 
Posláním Domova pro seniory v Letovicích (dále jen DpS) je poskytování pomoci a podpory 
seniorům, kteří z důvodu nepříznivé sociální situace nemohou žít ve svém přirozeném prostředí. 
 
Nepříznivá sociální situace definovaná pro přijetí osoby do domova pro seniory představuje 
stav, kdy pomoc a podporu nelze zajistit prostřednictvím rodiny, blízkých osob ani terénních či 
ambulantních služeb. Stav seniora vyžaduje nepřetržitou pomoc druhé osoby zejména z důvodu 
oslabení či ztráty schopností způsobených vysokým věkem či zdravotním stavem. 
 
Naším cílem je zajistit naplnění potřeb uživatelů kvalifikovaným personálem. Pomoc a podpora 
je každému uživateli individuálně nastavena tak, aby mohl žít spokojeně, důstojně a bezpečně. 
 
Cílovou skupinu domova pro seniory tvoří: senioři od 65 roků, kteří potřebují pomoc a 
podporu jiné osoby v běžných denních dovednostech. Dále osoby pobírající invalidní důchod pro 
invaliditu III. stupně, které vyžadují pravidelnou pomoc jiné osoby v běžných denních 
dovednostech a dosáhly věku alespoň 60 roků.   
 
Sociální službu neposkytujeme: 
 
V případě, že neposkytujeme sociální službu, o kterou osoba žádá 
- Sociální službu neposkytujeme osobám, které nejsou v nepříznivé sociální situaci. 
- Jedná se zejména o poskytování služby seniorům, kteří mají sníženou soběstačnost z důvodu 
chronického duševního onemocnění nebo závislosti na návykových látkách. Dále také seniorům, 
kteří trpí stařeckou, Alzheimerovou demencí či ostatními typy demencí a z důvodu tohoto 
onemocnění by narušovali kolektivní soužití v DpS. 
- Službu neposkytujeme osobám, které nesplňují věkovou hranici vymezenou v cílové skupině. 
 
V případě, že DpS nemá dostatečnou kapacitu k poskytnutí sociální služby (Žadatel o službu 
není odmítnut, ale zařazen do „Evidence žadatelů“). 
  
V případě, že poskytnutí služby brání zdravotní stav žadatele 
- Zdravotní stav žadatele vyžaduje poskytnutí ústavní péče ve zdravotnickém zařízení. 
- Žadatel trpí akutní infekční nemocí (k možnosti aktuálního přijetí se vyjádří lékař). 
- Žadatel trpí duševní poruchou, která by narušovala závažným způsobem kolektivní soužití 
v DpS. 
 
V případě, že žadateli bylo vypovězeno poskytnutí sociální služby Domova pro seniory 
v době kratší než 6 měsíců před podáním žádosti z důvodu porušování povinnosti 
vyplývající ze smlouvy. 
Sociální službu nelze poskytnout žadateli, pokud požaduje péči, kterou nelze zajistit z důvodů 
provozních, odborných, finančních a nelze ji zajistit ani externě. 
 
Služba funguje nepřetržitě, 24 hodin denně, po celý rok. Místem poskytování pobytové služby je 
J. Haška 1082/12, Letovice. 
 
Přehled základních činností 
Kapacita zařízení je 72 lůžek. Uživatelům zajišťujeme ubytování na jednolůžkových, 
dvoulůžkových a třílůžkových pokojích. Součástí vybavení pokojů jsou skříně s uzamykatelnou 
schránkou, koupelna se sprchovým koutem a WC, polohovací lůžka, noční stolky, kuchyňská 
linka (není na některých třílůžkových pokojích), skříňky, stůl a křesla. Většina pokojů je 
vybavena i balkónem. Dále je uživatelům v souvislosti s ubytováním zabezpečen úklid, praní, 
žehlení a drobné opravy prádla.  
Strava pro uživatele je připravována ve vlastní moderní kuchyni. Uživatelé mají možnost 
odběru běžné stravy a několika druhů diet dle doporučení lékaře. Jídlo je vydáváno 4x denně (3 
hlavní jídla, odpolední svačina), uživatelům s diabetem, kdy diabetes je kompenzován noční 
dávkou inzulinu, je podávána také druhá večeře. Místo výdeje stravy je přizpůsobeno přání 
uživatele. Strava může být vydávána v jídelně, v denních místnostech na jednotlivých podlažích 
či na pokojích uživatelů.  
Uživatelé mají možnost nákupu potravin a dalšího drobného zboží v obchůdku, který je umístěn 
přímo v budově. 
Měsíční úhrada za pobyt a stravu závisí na typu pokoje a délce měsíce. Aktuální ceník je mimo 
jiné přístupný na webových stránkách poskytovatele http://www.cssletovice.cz. Úhrada za pobyt 
a stravu se hradí z důchodu (příjmu) uživatele.  
Úhrada za péči se hradí ve výši přiznaného příspěvku na péči. 
V rámci dalších základních činností uživatelům zajišťujeme: 
- 
pomoc při zvládání běžných úkonů péče o vlastní osobu (pomoc při oblékání, svlékání, při 
uléhání, vstávání, změnách poloh, při podávání jídla a pití, při orientaci v prostředí apod.), 
- 
nácvik sebeobsluhy při každodenních činnostech,  
- 
osobní hygienu, buď na pokoji uživatele, nebo v místnosti pro osobní hygienu za pomoci 
sprchovacího vozíku, zvedáku do vany, s možností vodní masáže ve vaně, 
- 
elektricky polohovatelná lůžka,  
- 
úpravu lůžka a péči o prádlo,  
- 
péči o odpočinek a spánek,  
- 
objednání inkontinenčních pomůcek,  
- 
léky dle ordinace lékaře a dle individuálního přání uživatele, 
- 
možnost využití EKG dle ordinace lékaře, 
- 
využití ordinace zubního lékaře přímo v budově, 
- 
zvýšenou péči v době nemoci a rekonvalescence, 
- 
pomoc při vyřizování osobních záležitostí, ochranu práv a oprávněných zájmů 
- 
rehabilitační péči (skupinové cvičení, individuální péče s využitím pomůcek) 
- 
volnočasové aktivity dle pravidelného rozpisu a měsíčního plánu akcí. 
 
Pomoc a podpora v běžných denních činnostech je uživatelům poskytována dle jejich 
individuálních potřeb; smyslem je, aby míra pomoci a podpory vedla k zachování stávajících 
schopností, a to v maximální možné míře. Při poskytování služby dbáme na zachování lidské 
důstojnosti, dodržování lidských práv a základních svobod. 
 
Další informace jsou dostupné na webových stránkách http://www.cssletovice.cz. 
 
Jednání se zájemcem o službu 
Prvotní informaci o poskytování služby může získat zájemce z několika zdrojů. Zejména přímo 
v DpS, na webových stránkách, v informačním letáku, v Katalogu řemesel a služeb města 
Letovice, informace o službě jsou zveřejněny také na vývěsce umístěné na Masarykově nám. 
v Letovicích a základní informace o poskytované službě mohou podat zaměstnanci správního 
odboru Městského úřadu Letovice. Zájemci si mohou také telefonicky dohodnout prohlídku 
Domova. Během osobní návštěvy jsou informováni o podmínkách přijetí a praktickém fungování 
služby. 
 
Zájemce o službu dodá do DpS vyplněnou a podepsanou žádost o poskytování sociální služby se 
všemi nezbytnými přílohami. Po obdržení žádosti provedou sociální pracovníci sociální šetření, 
jehož cílem je zmapovat potřebnou míru pomoci a podpory žadatele a posoudit tak jeho 
individuální potřeby a požadavky. Informace ze sociálního šetření jsou zpracovány do závěru 
šetření, ke kterému se vyjadřuje také lékař. Po jeho vyjádření je žadatel písemně informován o 
tom, zda jeho žádosti bylo či nebylo vyhověno. Je-li žádosti vyhověno, je zařazena do evidence 
žadatelů. 
V případě volného místa je žadatel (jeho rodinný příslušník) o této skutečnosti včas informován. 
Záležitosti spojené s nástupem do DpS projednává s žadatelem a jeho rodinou sociální pracovník. 
Jsou dohodnuty podmínky uzavření Smlouvy o poskytování sociální služby. 
 
Metody práce s uživateli a způsob, jakým jsou uživatelé zapojeni do rozhodování o využití 
služby 
Nejčastěji používanými metodami práce s uživateli jsou rozhovor, pozorování a spolupráce 
s rodinnými příslušníky a blízkými osobami.  
Vůle seniora je pro poskytování služby prioritou a jeho rozhodování je zjišťováno a 
zaznamenáváno již od podání žádosti: 
- 
zájemce o službu 
Sociální pracovníci po podání žádosti zjišťují, zda se žadatel o službu nachází v nepříznivé 
sociální situaci, jaké jsou jeho potřeby, přání a představy o poskytované sociální službě. 
Informace jsou písemně zaznamenány a zpracovány do „závěru šetření“. 
- 
jednání před uzavřením smlouvy 
Sociální pracovníci dojednávají s budoucím uživatelem podmínky, za kterých bude uzavřena 
smlouva. Jsou zaktualizovány informace ze „závěru šetření“, ze kterých vyplývá, jakou pomoc a 
podporu budoucí uživatel potřebuje a jak si přeje, aby mu byla služba poskytována. 
- 
poskytování služby 
S uživatelem je po nástupu do zařízení zahájeno individuální plánování služby. Klíčový 
pracovník společně s uživatelem plánuje průběh služby takovým způsobem, aby mu služba co 
nejvíce vyhovovala. Do individuálního plánu je pravidelně zaznamenáván průběh poskytované 
služby a probíhá jeho hodnocení. 
 
Poskytování služby se řídí pravidly, která jsou zaznamenána ve Standardech kvality a dalších 
vnitřních předpisech organizace. 
Způsob vyřizování stížností uživatelů 
1. Každý uživatel nebo zaměstnanec má právo si stěžovat na kvalitu nebo způsob poskytování 
sociální služby, a to formou ústního podání (osobně, telefonicky) nebo elektronickou formou, 
která umožňuje identifikaci stěžovatele. Pro písemné podání stížnosti lze využít schránku ředitele 
umístěnou v přízemí budovy, schránky důvěry na jednotlivých podlažích Domova pro seniory a 
ve vestibulu u recepce a dále také přenosnou schránku důvěry, která koluje po jednotlivých 
pokojích Domova; stížnost lze podat i anonymně. 
2. Stěžovatel má možnost svobodně si zvolit nezávislého zástupce, který ho bude při vyřizování 
stížnosti zastupovat nebo který bude při jednání přítomen. Může to být osoba fyzická (příbuzný, 
rodinný přítel, zaměstnanec apod.) i právnická (např. Občanská poradna). Stěžovatel, který má 
problémy s komunikací, má právo na nezávislého tlumočníka. 
3. Stížnosti prošetřuje a vyřizuje v rámci organizace ředitel nebo jím pověření zaměstnanci, ale 
přijmout ji je povinen každý zaměstnanec organizace. 
4. Ústní stížnosti jsou zaznamenány tak, aby odpovídaly tomu, co chce stěžovatel říci (Hlášení 
mimořádné události). Zaměstnanec, který stížnost přijímá, zvolí vhodný způsob ověření toho, zda 
je stížnost zaznamenána tak, jak ji stěžovatel míní. Ředitel ověří u stěžovatele souhlas se 
zaznamenanými informacemi. 
5. V zájmu řádného prošetření stížnosti může být vyslechnut stěžovatel, jakož i osoby, proti 
kterým stížnost směřuje. O ústních jednáních při prošetřování stížnosti se pořizuje zápis, který 
musí obsahovat jména osob, jež se jednání zúčastnily, stručný a výstižný záznam o průběhu a 
výsledku jednání, případně vyjádření účastníků, pokud o to požádají. Všichni účastníci jednání 
budou s obsahem zápisu seznámeni a podepíší ho. Jestliže některý z účastníků odmítne zápis 
podepsat nebo nesouhlasí s jeho obsahem, poznamená se tato skutečnost do zápisu. Kopie zápisu 
se předá stěžovateli. Ředitel je povinen o celé záležitosti informovat klíčového pracovníka a jeho 
nadřízeného zaměstnance. 
6. Příjem stížnosti, kterou nelze vyřídit do 10 dnů od jejího doručení, musí být stěžovateli 
písemně potvrzen do 5 dnů ode dne doručení na CSSML. 
7. Stížnosti, které nelze vyřídit do 10 dnů od jejich doručení, musí být vyřízeny nejdéle do 28 dnů 
ode dne přijetí. Tuto lhůtu lze překročit pouze v odůvodněných případech se souhlasem ředitele 
organizace a v jeho nepřítomnosti zástupce ředitele. Lhůta pro vyřízení se pak prodlužuje o 
dalších 30 dnů. O prodloužení lhůty i o důvodech prodloužení je stěžovatel písemně informován. 
8. Informace o vyřízení stížnosti jsou vždy předány stěžovateli písemně. Odpověď musí být 
srozumitelná. U anonymní stížnosti je odpověď spolu se zněním stížnosti vyvěšena na hlavní 
nástěnce před jídelnou po dobu nejméně 10 dnů. 
9. Knihu „Evidenci stížností“ vede ředitel, u kterého jsou rovněž tyto stížnosti uloženy včetně 
písemných materiálů o způsobu jejich vyřízení. 
10. Písemně podaná stížnost, u níž nelze určit konkrétního stěžovatele, se posuzuje jako 
anonymní a stanovisko ředitele k ní je písemně zveřejněno na hlavní nástěnce. 
11. Ředitel, v případě že je o to zřizovatelem požádán, podá souhrnnou zprávu o stížnostech 
došlých na organizaci na zasedání rady města. 
12. Není-li stěžovatel spokojen s vyřízením stížnosti, může se obrátit na zřizovatele – tj. Město 
Letovice, se sídlem Masarykovo nám. 19, 679 61 Letovice. 
Kontakty na další organizace, na které je možno se v souvislosti s vyřizování stížnosti obrátit, 
jsou uvedeny v příloze Smlouvy, uživatelé je mají k dispozici na pokojích. 
 
Ukončení poskytování služby 
Smluvní vztah založený smlouvou může zaniknout písemnou dohodou obou smluvních stran 
nebo písemnou výpovědí, a dále úmrtím uživatele nebo zánikem poskytovatele. 
 
 
Uzavřenou smlouvu o poskytování sociální služby je oprávněn vypovědět: 
1. Uživatel, a to i bez udání důvodu. 
2. Poskytovatel, pokud se v průběhu poskytování služby zjistí, Uživatel zatajil důležité informace 
o svém zdravotním stavu, které by měly za následek odmítnutí uzavření smlouvy ze strany 
Poskytovatele z důvodu nesplnění podmínek stanovených zákonem a standardy kvality. 
3. Poskytovatel, pokud je Uživatel v prodlení s úhradou sjednanou za poskytovanou sociální 
službu nejméně za dva měsíce tzn., že neuhradil sjednanou výši úhrady do posledního dne 
kalendářního měsíce následujícího po dvou nezaplacených měsících. 
4. Poskytovatel, v případě opakovaného porušování vnitřních předpisů Uživatele musí být na 
porušování pravidel písemně upozorněn a současně musí být uvedeny následky dalšího takového 
porušení (výpověď).  
5. Poskytovatel, pokud se uživatel bude zdržovat mimo zařízení Poskytovatele po dobu více jak 
120 kalendářních dnů v průběhu jednoho roku, přičemž se do celkové doby pobytu mimo zařízení 
Poskytovatele nezapočítávají dny, kdy se jednalo o pobyt mimo zařízení z důvodu pobytu ve 
zdravotnickém zařízení. 
 
Výpovědní lhůta shodná pro Poskytovatele i Uživatele je sjednána na 3 měsíce. Výpovědní lhůta 
počíná běžet prvním dnem měsíce následujícího po dni doručení písemné výpovědi druhé 
smluvní straně.  
 
Dohodou lze ukončit smluvní vztah Uživatele a Poskytovatele kdykoli v průběhu poskytování 
sociální služby, a to v termínu, na kterém se smluvní strany dohodnou. 
 
Při ukončení pobytu je vždy provedeno vyúčtování, jsou vyrovnány závazky mezi Uživatelem a 
Poskytovatelem. 
 
Pobyt uživatele nelze ukončit v případě, jestliže o něho není jinak řádně postaráno a je plně 
odkázán na pomoc společnosti. 
 
Materiální a technické zabezpečení služby 
Službu poskytujeme v rámci pětipodlažní budovy, kde je část řešena jako domov pro seniory a 
část jako dům s pečovatelskou službou, které jsou komunikačně propojeny společným hlavním 
vstupem s recepcí. Zastavěná plocha domova pro seniory je cca 800 m2 a domov byl uveden do 
provozu dnem 1. 1. 2005.  
V suterénu budovy se nachází dílnička využívaná pro potřebu volnočasových aktivit uživatelů, 
prostory pro fyzioterapii, prádelna, sklady a technické zázemí. V prvním nadzemním podlaží se 
nachází kuchyň s jídelnou, obchůdek, relaxační místnost, ekumenická místnost, kanceláře, 
kadeřnictví, klubovna a recepce. Ve druhém až čtvrtém podlaží jsou pokoje uživatelů (6 
jednolůžkových, 24 dvoulůžkových a 6 třílůžkových). Na těchto podlažích jsou uživatelům 
k dispozici denní místnosti s lednicí a televizí.  Dále se tam nacházejí místnosti pro osobní 
hygienu a zázemí personálu úseku sociální péče. Ve třetím nadzemním podlaží se nachází 
kancelář vedoucího úseku sociální péče, vedoucí zdravotní péče a ordinace lékařů. Uživatelé 
mohou pobývat kromě vnitřních prostor také v zahradě s altánem, u jezírka nebo květinové 
zahrádky. 
Vlastníkem budovy je zřizovatel organizace, tj. Město Letovice. Budova je kompletně řešena 
jako bezbariérová a je vybavena 2 osobními výtahy a jedním nákladním.  
 
 
 
