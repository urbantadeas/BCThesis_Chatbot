 
                  Popis realizace poskytování sociální služby                                        
 
 
Název poskytovatele
Charita Valašské Meziříčí
Druh služby
Domov pro seniory
Forma služby
Pobytová
Název zařízení a místo 
poskytování 
Dům pokojného stáří Valašská Bystřice
 
1. Poslání  
„Posláním Domu pokojného stáří je umožnit lidem prožít klidné stáří bez obav, že zůstanou bez 
pomoci. Služba je určena seniorům, kteří nemohou dlouhodobě zajistit své životní potřeby ve svém 
domácím prostředí. Poslání naplňujeme poskytnutím pobytu v prostředí co nejvíce podobném 
rodinnému a zajištěním nepřetržité péče s individuálním přístupem a respektem k duchovním 
hodnotám. Snažíme se zachovat co nejdéle dosavadní schopnosti každého klienta a podporovat 
jej při udržování běžného způsobu života, přiměřené soběstačnosti a zachování přirozených 
vztahů.“ 
 
2. Cílová skupina  
Služba je určena seniorům se sníženou soběstačností zejména z důvodu věku, kteří nemohou 
zůstat ve vlastním domácím prostředí bez pomoci jiné osoby.  
Věková kategorie: senioři od 65 let věku.  
Zákonnými důvody pro odmítnutí jsou: 
a) Poskytovatel neposkytuje služby, o které žadatel žádá 
Zájemci vysvětlujeme poslání naší služby a způsob poskytování. V případě, že 
poskytovaná služba neodpovídá představám žadatele, doporučíme mu s ohledem na jeho 
představy nebo potřeby jiné dostupné sociální služby. V případě zájmu předáme konkrétní 
kontaktní údaje na nabízené služby. 
b) Zdravotní stav žadatele vylučuje poskytování služby (vyhláška č. 505/2006 Sb., 
v platném znění, Část 3.: Zdravotní stavy vylučující poskytování pobytových 
sociálních služeb, § 36) 
Poskytnutí pobytové sociální služby se vylučuje, jestliže: 
a. zdravotní stav vyžaduje poskytnutí ústavní péče ve zdravotnickém zařízení,  
b. osoba není schopna pobytu v zařízení sociálních služeb z důvodu akutní infekční 
nemoci,  
c. chování osoby by z důvodu duševního onemocnění závažným způsobem 
narušovalo kolektivní soužití, nebo pokud zájemce, vyžaduje pobyt v uzavřeném 
zařízení nebo na uzavřeném oddělení. 
Elektronický podpis - 2.3.2020
Certifikát autora podpisu :
Jméno : Radomíra Krajčová
Vydal : PostSignum Qualified C...
Platnost do : 26.1.2021 10:32:23-000 +01:00
c) osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy. 
 
 
3. Zásady poskytování sociální služby 
Bezpečné prostředí 
Bezbariérové prostředí, vybavení zařízení s ohledem na cílovou skupinu (elektrické polohovací 
postele, uzpůsobené koupelny a WC, madla), dostatečné personální obsazení kvalifikovaným 
personálem, bezpečnostní signalizační systém (vždy je možné někoho přivolat na pomoc). 
Rodinné prostředí 
Malá kapacita zařízení – užší vzájemné vztahy, útulné prostředí (možnost dovybavení vlastními 
předměty jako jsou např. obrazy, poličky, zrcadlo, křeslo), drobné ptactvo ve společných 
prostorách, květinová výzdoba, důraz na laskavý přístup personálu. Klient je  
u nás doma – může zde, na základě své volby, obklopen svými blízkými, zemřít (nepřevážíme za 
každou cenu do zdravotnického zařízení).  
Individuální přístup 
Snaha „ušít péči opravdu na míru“, individuální plánování od počátku služby, využívání techniky 
pozorování – především u klientů s neverbální komunikací, empatického naslouchání, práce 
s životní historií klienta. 
Respekt k duchovním hodnotám 
Poskytování služby s vědomím duchovního rozměru člověka, spolupráce s různými církvemi, 
podpora individuálních duchovních aktivit (společná modlitba s pracovníkem), klienti si mohou na 
pokojích vystavit různé náboženské předměty, kaple v zařízení, pravidelná mše svatá. Personál 
vnímá každého klienta jako jedinečnou bytost a přistupuje k němu s hlubokým respektem.  
Podpora soběstačnosti 
Personál podporuje klienty v soběstačnosti – aktivně vyhledává, co by mohl klient zvládnout sám a 
podporuje ho v tom, přizpůsobení pokoje a jeho vybavení s ohledem na klientovu soběstačnost, 
personál trpělivě dopřává klientovi dostatečný časový prostor (např. pokud se sám umývá, déle mu 
to trvá), zařizování kompenzačních pomůcek. 
Přirozené vztahy  
Návštěvy mohou klienty volně navštěvovat a klienti mohou ze zařízení svobodně odcházet. 
Personál podporuje vztahy s rodinnými příslušníky, se sousedy a kamarády klientů. Spolupráce 
s MŠ a ZŠ – propojení generací, neizolujeme. 
 
4. Jednání se zájemcem o službu, vstup uživatele do služby 
Poskytnutí základních informací o službě 
Jednáním se zájemcem je pověřen sociální pracovník. V jeho nepřítomnosti jej zastupuje vedoucí 
služby. Pokud není ani jeden přítomen, pak zájemci o službu je předán telefonický a emailový 
kontakt na ně a informace, kdy k dispozici budou. 
Zájemce o službu (nebo jeho rodinný příslušník zákonný zástupce, přítel, známý) může 
kontaktovat sociálního pracovníka telefonicky, emailem nebo osobně. Při tomto prvotním kontaktu 
sociální pracovník předává základní informace o službě, o cílové skupině, o platebních 
podmínkách, o průběhu jednání se zájemcem. V rozhovoru si ověřuje, zda zájemce spadá do 
cílové skupiny a v případě, že by pro něj byla jiná vhodnější služba, pak ji doporučuje. Z praxe jde 
především o zájemce, kteří vyžadují umístění v domově se zvláštním režimem nebo hospicovou 
péči. Dále v případě potřeby podává základní informace i o jiných typech služby, např. 
pečovatelská služba, denní stacionář, odlehčovací služba, atd.  
Pokud zájemce spadá do cílové skupiny, pak je mu předán formulář žádosti o umístění do domova 
(osobně, emailem nebo si jej může stáhnout z webových stránek Charity Valašské Meziříčí). 
 
podání žádosti o umístění do domova, první sociální šetření 
Žádost se podává písemně. Je možné ji podat osobně, naskenovanou poslat emailem nebo poslat 
poštou. Příchozí žádost je zařazena do šanonu nově přijatých žádostí.   
Zhruba jednou měsíčně (nejpozději do třech měsíců od podání žádosti) sociální pracovník spolu 
s vrchní sestrou provede sociální šetření u nových žadatelů.  Zjišťují především, zda žadatel 
splňuje cílovou skupinu a zda s případným umístěním v domově souhlasí. Dále poskytují žadateli 
informace o službě, platebních podmínkách, průběhu jednání se zájemcem. V případě potřeby 
poskytne sociální pracovník základní sociální poradenství především ohledně příspěvku na péči a 
jiných sociálních služeb, které by žadatel mohl využít, než se pro něj uvolní místo v domově.  
O sociálním šetření provede sociální pracovník zápis do formuláře Jednání s žadatelem o službu. 
Tento zápis je uložen spolu s žádostí a evidenčním listem kontaktů v evidenci žadatelů. 
 
evidence žadatelů 
Na základě sociálního šetření sociální pracovník posoudí každou žádost a zařadí žádost do 
evidence žadatelů tímto způsobem:  
I. šanon obsahuje žádosti, kde žadatel splňuje cílovou skupinu, chce výhledově nastoupit do 
domova, ale v domácím prostředí svou situaci zvládá dobře, např. s pomocí rodiny či jiné sociální 
služby. To, že není volné místo, mu nevadí. 
II. šanon obsahuje žádosti, kde žadatel splňuje cílovou skupinu, je ochoten nastoupit do domova 
hned, ale i v domácím prostředí svou situaci zvládá dobře, např. s pomocí rodiny či jiné sociální 
služby. U těchto žadatelů je velká pravděpodobnost, že se jejich žádost stane velmi akutní, např. 
pečuje o ně starší partner či rodinný příslušník s horším zdravotním stavem.  
III. šanon obsahuje žádosti, které jsou velmi akutní. Žadatel vyžaduje péči, kterou mu rodina není 
schopna poskytnout a ani s pomocí jiných sociálních služeb není situace řešitelná. Často jde o lidi 
ležící na oddělení následné péče, kteří se nemohou vrátit vzhledem ke své sociální situaci domů 
nebo o lidi v domácnostech, kde pečující jsou ve špatném fyzickém či psychickém stavu a není 
výhled na zlepšení. Také zde mohou být zařazeni žadatelé, kterým by evidentně péče v domově 
zlepšila kvalitu života. 
Všichni žadatelé a nejbližší rodinní příslušníci, které žadatelé uvedli v žádosti jako kontaktní osoby, 
jsou informováni, že při změně situace mají sociální pracovníka informovat. Pokud dojde ke změně 
sociální situace u žadatele, pak sociální pracovník po posouzení může zařazení žádosti změnit. O 
telefonických, osobních nebo emailových kontaktech je záznam na formuláři Evidenční list 
kontaktů.  
 
výběr klienta, výběrová komise 
V případě, že se uvolní místo, pak je domluven termín, kdy se sejde výběrová komise. Výběrová 
komise se skládá z vedoucí služby, vrchní sestry a sociálního pracovníka. Před zasedáním 
výběrové komise sociální pracovník projde všechny žádosti zařazené do III. šanonu a vybere 
nejaktuálnější žadatele pro výběrovou komisi. Pokud je to potřeba pro posouzení, pak žadatele či 
kontaktní osoby kontaktuje telefonicky či spolu s vrchní sestrou provedou přešetření osobně. Při 
přešetření či telefonním kontaktu zjišťuje především akutnost sociální situace žadatele. Na základě 
výše uvedeného předloží sociální pracovník výběrové komisi nejaktuálnější žadatele. Z těch 
výběrová komise vybere jednoho žadatele, kterému bude nabídnuto uvolněné místo v domově pro 
seniory. Sociální pracovník provede zápis z této výběrové komise včetně průběhu a výsledku a 
kontaktuje vybraného žadatele.  
Sociální pracovník při předvýběru pro výběrovou komisi i samotná výběrová komise při výběru 
vycházejí z těchto kritérií: 
- zda je žadatel obyvatelem Valašské Bystřice či z Valašské Bystřice pochází, popř. má zde rodinu. 
Protože jsme domov rodinného typu a chceme, aby se u nás klienti cítili jako doma, pak dáváme 
přednost obyvatelům Valašské Bystřice. Fakt, že velká část obyvatel domova pochází z Valašské 
Bystřice má velký vliv na spokojenost klientů, rodinnou a sousedskou atmosféru i podporu 
přirozených vztahů (klienti se z mládí mezi sebou znají, navštěvují je jejich přátelé a sousedé, 
rodina dochází častěji, než kdyby byli umístěni daleko….) 
- sociální potřebnost žadatele – je přihlíženo k akutnosti a sociální potřebnosti žadatele a to 
z tělesné, psychické i sociální stránky. Zohledňují se i vztahy a situace v rodině, pokud toto 
žadatele a jeho situaci zásadně ovlivňuje.  
- potřebnost péče, míra závislosti na pomoci druhé osoby – chceme, aby klienti domova měli 
různou míru závislosti na pomoci druhé osoby tak, aby mohli rozvíjet mezi sebou přirozené vztahy, 
mohli se společně účastnit různých aktivit domova a personál mohl věnovat individuální péči 
každému z nich. 
- pohlaví – při obsazování volného místa na dvoulůžkovém pokoji je brán ohled na pohlaví 
žadatele. Na dvoulůžkové pokoje se umísťují osoby stejného pohlaví, výjimku tvoří umístění 
manželů či životních partnerů. 
 
zamítnutí a vyřazení žádosti 
Pokud se při sociálním šetření zjistí, že žadatel nespadá do cílové skupiny nebo splňuje zákonné 
důvody pro odmítnutí, pak sociální pracovník písemně žádost zamítne. Toto zamítnutí pošle 
žadateli poštou spolu s žádostí a popř. dalšími dokumenty, které žadatel dodal k žádosti. Text 
zamítnutí sociální pracovník uloží v evidenci spolu se záznamem sociálního šetření. 
 
5. Služba poskytuje tyto základní činnosti:  
a) poskytnutí ubytování: 
1. ubytování, 
2. úklid, praní a drobné opravy ložního a osobního prádla a ošacení, žehlení, 
b) poskytnutí stravy: 
zajištění celodenní stravy odpovídající věku, zásadám racionální výživy a potřebám 
dietního stravování, minimálně v rozsahu 3 hlavních jídel, 
c) pomoc při zvládání běžných úkonů péče o vlastní osobu: 
1. pomoc při oblékání a svlékání včetně speciálních pomůcek, 
2. pomoc při přesunu na lůžko nebo vozík, 
3. pomoc při vstávání z lůžka, uléhání, změna poloh, 
4. pomoc při podávání jídla a pití, 
5. pomoc při prostorové orientaci, samostatném pohybu ve vnitřním i vnějším prostoru, 
d) pomoc při osobní hygieně nebo poskytnutí podmínek pro osobní hygienu: 
1. pomoc při úkonech osobní hygieny, 
2. pomoc při základní péči o vlasy a nehty, 
3. pomoc při použití WC, 
e) zprostředkování kontaktu se společenským prostředím: 
1. podpora a pomoc při využívání běžně dostupných služeb a informačních zdrojů, 
2. pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob, 
f) sociálně terapeutické činnosti: 
socioterapeutické činnosti, jejichž poskytování vede k rozvoji nebo udržení osobních a 
sociálních schopností a dovedností podporujících sociální začleňování osob, 
g) aktivizační činnosti: 
1. volnočasové a zájmové aktivity, 
2. pomoc při obnovení nebo upevnění kontaktu s přirozeným sociálním prostředím, 
3. nácvik a upevňování motorických, psychických a sociálních schopností a dovedností, 
h) pomoc při uplatňování práv, oprávněných zájmů a při obstarávání osobních záležitostí: 
pomoc při komunikaci vedoucí k uplatňování práv a oprávněných zájmů. 
 
6. Metody práce, individuální plánování 
Sociální šetření před nástupem do služby 
Sociální pracovnice spolu s vedoucí přímé péče navštíví žadatele před nástupem do služby 
(nejpozději den před nástupem). Obsahem schůzky je především zjistit, jakou konkrétní, 
individuální péči klient potřebuje. Také se zjišťují jeho přání, potřeby, představy a cíle. 
Z těchto informací sestaví sociální pracovnice první individuální plán péče.  
 
Individuální plánování na počátku poskytování služby 
Tento první individuální plán péče je uložen ve složce Prvotní IP, která je uložena v denní 
místnosti pracovníků. Může se stát, že první individuální plán péče získaný při sociálním 
šetření nemusí obsahovat veškeré podrobnosti a detaily a také v novém prostředí může 
klient mít jiné potřeby a přání. Proto pracovníci přímé péče postupně zapisují další 
informace do individuálního plánu péče, které získali během péče o klienta. Především 
klíčový pracovník dbá na to, aby individuální plán péče co nejrychleji a nejpřesněji 
odpovídal skutečnosti. Zároveň si správnost ověřuje společně s klientem.  
 
Individuální plánování v průběhu služby 
Individuální plán péče je uložen v kartě klienta. Ze složky prvotní IP jej přendá klíčový 
pracovník ve chvíli, kdy již nepotřebuje pomoc se sestavováním od ostatních pracovníků a 
individuální plán je pro danou chvíli hotov. 
Každý pracovník přímé péče je povinen se s ním seznámit a dodržovat jej.  
 
Přehodnocování individuálního plánu péče 
Nejpozději po 3 měsících klíčový pracovník provede revizi individuálního plánu s klientem, 
a to i v případě, že na první pohled nedošlo ke změně. O tomto společném přehodnocení 
provede zápis do formuláře průběhu péče. Zápis obsahuje popis rozhovoru včetně 
pozorování či analýzy záznamů a výsledek – informaci, zda dochází ke změně stávajícího 
individuálního plánu péče či nikoliv.  
 
Účast opatrovníka, rodinného příslušníka na individuálním plánování 
Zainteresování opatrovníka nebo rodinných příslušníků do individuálního plánování může 
být žádoucí, především na počátku služby. Vycházíme z toho, že doma o něj pečovali, znají 
jej a zvláště v případech, kdy klient má omezené schopnosti své potřeby vyjádřit, tak tyto 
osoby se souhlasem klienta zapojujeme.  
Zároveň jednoznačně v situacích, kdy je v rozporu názor opatrovníka či rodinného 
příslušníka a klienta ve věcech, které nejsou právní úkon, tak respektujeme přání klienta. 
Jsou to konkrétně: dietní opatření, pití kávy, kouření, dodržování léčebného režimu, trávení 
volného času, mezilidské vztahy, apod. 
  
7. Přijímání a vyřizování stížností 
 Podání stížnosti klienta žádným způsobem neohrožuje. Stížnost může být také anonymní. 
 Kdo může podat stížnost:  
každý, kdo není spokojen s poskytovanou službou  
můžete si k tomu zvolit svého zástupce 
 Jak se stížnost podává: 
 
 
osobně personálu domova, který si ji zapíše podle Vašeho přání  
telefonicky vedoucí služby Janě Řihákové, DiS. – tel. 571 646 501, mob: 603 549 618 
písemně  
formou dopisu na adresu: Valašská Bystřice 275, 756 27 Valašská Bystřice  
vhozením do schránky na podávání stížnosti (schránka je umístěna u hlavního vchodu po 
levé straně ) 
E-mailem: jana.rihakova@valmez.charita.cz 
můžete využít Formulář pro podávání stížností, který je k dispozici v I. Patře na nástěnce 
naproti výtahu 
anonymně: ústně i písemně, bez toho, abyste uváděli Vaše jméno 
 Komu stížnost podat: 
 
personálu v přímé péči, vrchní sestře, sociální pracovnici, svému klíčovému pracovníkovi,  
vedoucí služby Janě Řihákové 
jedná-li se o stížnost na vedoucí služby, předává se řediteli Charity Valašské Meziříčí 
Můžete si vyžádat, aby vás někdo z nich navštívil a přijal Vaši stížnost, popř. Vám poradí, 
jak při podávání stížnosti postupovat a poskytnou Vám potřebnou podporu. 
 Jak se stížnost vyřizuje: 
 
stížnost vyřizuje vedoucí služby ve spolupráci s nadřízeným toho, proti komu stížnost 
směřuje 
jsou vyslechnuty všechny zúčastněné strany 
všechno, co se zjistí, je dokumentováno 
v případě, že se stížnost ukáže jako oprávněná, jsou přijata nápravná opatření 
 Kdy dostanete odpověď: 
 
vyřízení stížnosti trvá nejdéle 30 kalendářních dnů, v případě že potřebná doba pro vyřízení 
stížnosti je delší, máte právo být o této skutečnosti informováni 
na stížnost dostanete písemnou odpověď 
v případě Vašeho zájmu Vám následně odpověď objasníme v rozhovoru 
odpovědi na anonymní stížnosti budou vyvěšeny na nástěnce u vchodu po dobu 30 
kalendářních dnů ode dne vyřízení stížnosti 
Pokud nebudete spokojeni s odpovědí na Vaši stížnost, máte možnost odvolání.  
 Kam se můžete odvolat: 
 
 
 
 
 
 
ředitel Charity Valašské Meziříčí Ing. Jiří Gavenda, Kpt. Zavadila 1345, 757 01 Valašské 
Meziříčí 
ředitel Arcidiecézní charity Olomouc Václav Keprt, Arcidiecézní charita Olomouc, 
Křížkovského 6, 772 00  Olomouc 
vedoucí odboru sociálních věcí KÚ Zlínského kraje Mgr. Helena Miklová,  tř. T. Bati 21, 761 
90 Zlín 
veřejný ochránce práv JUDr. Stanislav Křeček, Údolní 39, 602 00 Brno 
 
8. Úhrady za služby 
Úhrady za služby tvoří úhrada za pobyt a stravu a úhrada za poskytnuté základní činnosti 
odlehčovací služby.  
Úhrada pobytu 
Jednolůžkový pokoj                      200,- Kč/den 
Dvoulůžkový pokoj                        180,- Kč/den 
Úhrada stravy 
Celodenní strava (3 hlavní jídla)   155,- Kč/den 
 
9. Prostory, materiální a technické vybavení (bezbariérovost) 
Místem poskytování služby je Dům pokojného stáří ve Valašské Bystřici č. 275. 
Kapacita domova pro seniory je 26 míst.  
Místem realizace je samostatný dům ležící v klidné části obce, náleží k němu terasa a zahrada 
sloužící k rekreaci uživatelů. Dům je třípodlažní s výtahem, je zajištěn bezbariérový přístup.  
Pokoje jsou dvoulůžkové nebo jednolůžkové a jsou vybaveny elektrickými polohovacími lůžky, 
stolkem k lůžku, šatní skříní, komodou, jídelním stolkem, židlemi. Klientům je dále k dispozici 
jídelna, která slouží zároveň jako společenská místnost. Vlastníkem budovy je Obec Valašská 
Bystřice, Charita má dům v pronájmu. 
 
 
 
 
Dne: 28. 2. 2020 
 
Zpracovala: Jana Řiháková DiS. 
Ověřovací doložka změny datového formátu dokumentu podle § 69a zákona č. 499/2004 Sb.
Změnou datového formátu se nepotvrzuje správnost a pravdivost údajů obsažených v dokumentu a jejich soulad s právními předpisy.
Vstupující dokument byl podepsán zaručeným elektronickým podpisem založeným na kvalifikovaném certifikátu vydaném akreditovaným
poskytovatelem certifikačních služeb a platnost zaručeného elektronického podpisu byla ověřena dne 02.03.2020 6:58:05.
Zaručený elektronický podpis byl shledán platným, dokument nebyl změněn a ověření platnosti kvalifikovaného certifikátu bylo provedeno vůči
seznamu zneplatněných kvalifikovaných certifikátů vydanému k datu 02.03.2020 5:58:03. Údaje o zaručeném elektronickém podpisu: číslo
kvalifikovaného certifikátu 4D05C9, kvalifikovaný certifikát byl vydán akreditovaným poskytovatelem certifikačních služeb PostSignum Qualified
CA 3, Česká pošta, s.p. [IČ 47114983] pro podepisující osobu Ing. Jiří Gavenda, Charita Valašské Meziříčí [IČ 47997885].
Elektronický podpis byl označen časovým razítkem, založeným na certifikátu vydaném neakreditovaným poskytovatelem certifikačních služeb.
Platnost časového razítka byla ověřena dne 02.03.2020 6:58:05.
Platnost časového razítka je neznámá, nepodařilo se určit zda byl dokument změněn a certifikát byl ověřen s chybou: Interní chyba. Údaje o časovém
razítku: datum a čas 28.02.2020 13:14:23, číslo časového razítka 04CD3F8568AE76C61BB0FE7160CCA76D, časové razítko bylo vydáno
poskytovatelem certifikačních služeb DigiCert SHA2 Assured ID Timestamping CA, DigiCert Inc.
Typ vstupního dokumentu:
.PDF
Otisk souboru:
18305D3131B05C0596540A51B630920F60A138D8C142D53BA14E158CA9E99B51
Použitý algoritmus:
SHA256_SBB 2.16.840.1.101.3.4.2.1
Subjekt, který změnu formátu dokumentu provedl:
Zlínský kraj,  tř. T. Bati 21/21,  76190 Zlín, podatelna@kr-zlinsky.cz
Datum vyhotovení ověřovací doložky:
2.3.2020
Jméno a příjmení osoby, která změnu formátu dokumentu provedla:
Krajčová Radomíra
