   Domov pod Vinnou horou 
                                                                                                                     příspěvková organizace 
 
 
 
 
 
Popis realizace poskytování sociální služby 
Poslání  
Posláním domova je poskytování podpory a pomoci lidem v seniorském věku, kteří již 
nemohou žít sami ve svém přirozeném prostředí. Prostřednictvím této služby pomáháme těmto 
seniorům překonávat obtíže spojené s nepříznivou životní situací nebo zhoršeným zdravotním 
stavem. Podporujeme je v soběstačnosti, jejich zájmech a zvyklostech, respektujeme jejich 
individuální potřeby a tím usilujeme o to, aby náš domov byl pro seniory opravdovým 
domovem. 
Cílová skupina 
Cílovou skupinou uživatelů našeho domova jsou osoby ve věku 65 let a více, které mají 
sníženou soběstačnost zejména z důvodu věku a jejichž situace vyžaduje pravidelnou pomoc 
při zabezpečení jejich potřeb, které nelze zajistit jiným způsobem např. rodinou, která již 
nezvládne zajistit základní denní úkony – hygienu, stravování apod., nebo terénní sociální 
službou. 
 
Komu službu neposkytujeme 
S ohledem na zachování kvality poskytovaných služeb, odbornost personálu a prostory 
domova, službu nemůžeme poskytnout pokud: 
 je kapacita služby naplněna, 
 jde o osobu s psychiatrickým onemocněním, které by na základě indikace lékaře mohlo 
vést k narušování kolektivního soužití, 
 jde o osobu závislou na návykových látkách a alkoholu, 
 jde o osobu s infekčním nebo parazitárním onemocněním v akutním stádiu, 
 jde o osobu, jejíž zdravotní stav vyžaduje péči ve zdravotnickém zařízení, 
 jde o osobu, které poskytovatel soc. služby vypověděl smlouvu v době kratší než 6 měsíců 
před podáním žádosti o poskytnutí téže sociální služby z důvodu porušování povinností 
vyplývajících ze smlouvy, 
 jde o osobu mentálně postiženou, 
 poskytovatel neposkytuje druh služby, o kterou zájemce žádá (např. osobní asistenci, 
rehabilitaci), příp. pokud není poskytovatel schopen zajistit požadavky zájemce či 
uživatelů z důvodu omezených provozních či organizačních možností.  
   Domov pod Vinnou horou 
                                                                                                                     příspěvková organizace 
 
 
 
 
Zásady poskytování sociální služby 
 
 respektujeme svobodnou volbu,  
 zachováváme lidskou důstojnost a lidská práva,  
 preferujeme odbornost, partnerství, diskrétnost,  
 respektujme potřeby, nezávislost a využívání sítě služeb. 
 
Cíle služby 
 
usilujeme o vytváření takového prostředí, které uživatelům umožní v rámci svých 
individuálních schopností žít životem podobným tomu, který vedli ve svém domácím 
prostředí, 
 
pomáháme nově příchozím uživatelům co nejlépe zvládnout adaptační období po 
přechodu z domácího prostředí, 
 
naší snahou je, aby si uživatel za podpory zaměstnanců domova uchoval co nejdéle své 
schopnosti, dovednosti, zejména ve vztahu ke své soběstačnosti a tuto samostatnost 
prohluboval, 
 
v rámci možností domova podporujeme uživatele k naplňování jejich individuálních 
potřeb, přání a osobních cílů, 
 
usilujeme, aby se uživatelé v prostředí domova cítili bezpečně, 
 
motivujeme uživatelé k aktivnímu plnohodnotnému životu a to zejména podporováním v 
kontaktu uživatele s rodinnými příslušníky a přáteli, účastí na společenských akcích 
konaných mimo domov, nebo širokou nabídkou volnočasových aktivit a společenských 
akcí domova, 
 
poskytujeme uživatelům základní poradenství a podporu při vyřizování osobních a 
finančních záležitostí individuálně dle potřeb, možností a schopností uživatele tak, aby 
vždy byla respektována jejich práva. 
 
Dispoziční řešení prostor 
Domov se nachází v jižní, klidné části města Hlučína, v těsné blízkosti Hlučínského jezera. 
Poloha na okraji města zajišťuje všem uživatelům domova relativně klidné prostředí, zpestřené 
pestrými letními aktivitami sportovně-rekreačního areálu. Okolní prostředí je tak vhodné 
zejména k procházkám do blízkého parku a kolem vodní hladiny Hlučínského jezera. 
 
Zřizovatelem Domova pod Vinnou horou, příspěvkové organizace je město Hlučín. 
 
Budova má čtyři nadzemní podlaží (NP). Služba domova pro seniory je poskytována v levé 
části v II. NP  a v celé části III. NP budovy. 
   Domov pod Vinnou horou 
                                                                                                                     příspěvková organizace 
 
 
 
 
V levé části II. NP se nachází pokoje uživatelů, sesterna, jídelna pro uživatele, aktivizační 
místnost, denní místnost pro zaměstnance. 
Ve III. NP se nachází pokoje uživatelů, sesterna, jídelna pro uživatele, aktivizační místnost, 
terasa, denní místnost pro zaměstnance, kancelář sociálního pracovníka služby domov pro 
seniory, knihovna s přístupem na internet, kuřárna.  
V pravé části I. a II. NP je poskytována služba domov se zvláštním režimem, kde je také 
k dispozici izolační pokoj. V I. NP se dále nachází ambulance, kaple a volnočasová „Retro“ 
místnost. 
Ve IV. NP jsou kanceláře a technické zázemí. 
Domov pro seniory má krásnou zahradu s pergolou, altánkem a cvičícími prvky. 
 
Dostupnost 
Dopravní obslužnost je zajištěna ze všech směrů, a to od Opavy, Ostravy i přilehlých obcí.  
Do centra města, k lékaři či do kostela se uživatelé našeho domova mohou dostat, aniž by 
museli přecházet jakoukoliv dopravní komunikaci pro motorová vozidla, čímž je značně 
sníženo riziko ohrožení zdraví a života našich uživatelů.  
 
 
Základní činnosti 
 poskytujeme ubytování a stravu, 
 pomáháme při osobní hygieně, 
 pomáháme při zvládání běžných úkonů péče o vlastní osobu, 
 poskytujeme ošetřovatelskou péči osobám, které jsou zcela závislé na pomoci druhé 
osoby, 
 zprostředkováváme kontakt se společenským prostředím, 
 nabízíme sociálně terapeutické a aktivizační činnosti, 
 poskytujeme pomoc při uplatňování práv, oprávněných zájmů a při obstarávání 
osobních záležitostí, 
 
poskytujeme zdravotní péči na základě indikace lékaře všeobecnou sestrou od 6:00 do 
22.00 hodin. 
Ubytování 
Ubytování poskytujeme v jednolůžkových a dvoulůžkových pokojích s plným nebo částečným 
sociálním zařízením. Pokoje jsou standardně vybaveny polohovací postelí, nábytkem, 
přípojkou na TV. Celý domov je bezbariérově upraven. 
Kapacita služby je 68 uživatelů. 
   Domov pod Vinnou horou 
                                                                                                                     příspěvková organizace 
 
 
 
 
Stravování  
Stravování poskytujeme v souladu se zásadami zdravé výživy. Strava je podávána v jídelně, 
nebo na pokojích. Upřednostňujeme domácí kuchyni, možnost výběru ze dvou hlavních jídel. 
Stravu poskytujeme pětkrát denně a dvakrát v týdnu podáváme teplou večeři. 
Zdravotní péče 
Domov poskytuje zdravotní péči od 6:00 – 22:00 hodin. všeobecnými sestrami. Do domova 
dochází praktický lékař a dle potřeby také specialisté (ortoped, protetik, psychiatr). Uživatel má 
možnost zvolit si svého praktického lékaře. Má tedy možnost zůstat u svého dosavadního 
praktického lékaře. 
Úkony péče 
Veškeré úkony péče zabezpečují pracovníci v sociálních službách.  Podporujeme uživatele 
především při úkonech v osobní hygieně, při oblékání, při podávání stravy, v pohybu a orientaci 
v domově i mimo něj a při dalších činnostech dle individuálních potřeb a schopností uživatele 
s ohledem na jejich zdravotní stav. 
Pomoc při uplatňování práv 
Sociální pracovník pomáhá uživatelům uplatňovat práva a oprávněné zájmy.  Zároveň 
obstarává osobní záležitosti (např. pomoc při vyplňování tiskopisů, přizpůsobení komunikace 
schopnostem uživatele, pomoc při jednání s úřady, apod.). 
Zprostředkování kontaktů se společenským prostředím 
Organizujeme výměnné pobyty uživatelů v jiném sociálním zařízení, navštěvujeme kulturní 
akce pořádané městem Hlučín, navštěvují nás senioři z místních klubů, organizujeme výlety na 
zajímavá místa, pořádáme společenské akce a turnaje. 
S ohledem na uživatele se sníženou schopností pohybu dochází do domova prodejci textilu a 
drobného zboží, probíhá canisterapie. Bufet ve vestibulu mohou využívat jak uživatelé, 
návštěvy, tak široká veřejnost. Uživatelé mají možnost si objednat do domova svého kadeřníka, 
holiče či pedikérku.  
Kulturní a sportovní vyžití 
Pro uživatele domova pořádáme kulturní představení. Navštěvují nás umělci z oblasti hudební 
i kulturní, děti z blízkých mateřských a základních škol. Duchovní podporu zajišťuje v kapli 
domova místní pan farář prostřednictvím pravidelných bohoslužeb. Někteří z našich uživatelů 
se zapojují do kulturních vystoupení, které připravují ve spolupráci s aktivizačním 
pracovníkem. Na zahradě domova za pěkného počasí probíhá cvičení v režii zřizovatele 
domova nejen pro uživatele, ale také širokou veřejnost. Pravidelně nás také navštěvují lektoři 
v rámci trénování paměti nebo cvičení Tai Chi. 
   Domov pod Vinnou horou 
                                                                                                                     příspěvková organizace 
 
 
 
 
Aktivizační a sociálně terapeutické činnosti 
Poskytujeme uživatelům širokou nabídku aktivizačních technik a sociálně – terapeutických 
činností pod vedením aktivizačních pracovníků.  
Fakultativní služby 
Uživatelům nabízíme fakultativní služby – aktuální ceník je k dispozici na webových stránkách 
– www.dpvh.cz - v příloze Smlouvy o poskytování sociálních služeb č. 2 v sekci Zprávy a 
dokumenty a na informačních nástěnkách v prostorách domova. Pedikérské služby, 
kadeřnické/holičské služby, revize elektrospotřebičů jsou zajištěny dodavatelsky externími 
firmami.  
Výše úhrad za ubytování a stravu naleznete na  https://www.ddhlucin.cz/informace/vyse-
uhrad/19. 
Jednání se zájemcem o službu  
Zájemci jsou na základě telefonického rozhovoru nebo při osobním setkání v domově předány 
informace o postupu při podávání žádosti o poskytování sociální služby. Je třeba vyplnit žádost, 
která je vydána sociálním pracovníkem na základě osobního jednání v místě aktuálního pobytu 
zájemce o soc. službu. Poté budete zařazeni dle námi stanovených kritérií do evidence zájemců 
o danou službu domova. V případě, že nebudete splňovat cílovou skupinou, sociální pracovník 
předá kontakt na jiný druh služby. 
Cílem jednání se zájemcem o službu je získání potřebných informací o zájemci, zda splňuje 
cílovou skupinu domova pro seniory a zároveň předání potřebných informací, aby se zájemce 
mohl rozhodnout, zda se bude o služby domova ucházet či nikoliv.  
 
Sociální pracovník pověřený jednáním se zájemcem o soc. službu je povinnen projednat jeho 
přání, požadavky a očekávání, které by vzhledem k možnostem zájemce a domova v budoucnu 
měly být naplňovány. Tyto poznatky si pracovník poznamená ve svém formuláři „Jednání se 
zájemcem o službu“. 
 
Zájemci o sociální službu si mohou sjednat schůzku: 
- 
osobně: na adrese:  
 
 
 
Domov pod Vinnou horou, p. o. 
     
 
 
 
 
Dlouhoveská 1915/91, 748 01 Hlučín 
- 
telefonicky: 
 
 
      
 
595 020 574, 733 619 085 
- 
e-mailem: 
 
 
                  
socialni@ddhlucin.cz  
 
 
 
   Domov pod Vinnou horou 
                                                                                                                     příspěvková organizace 
 
 
 
 
Informace o sociální službě 
Zájemcům jsou informace podávány: 
 
 
 
osobně při návštěvě domova, 
 
prostřednictvím webových stánek www.dpvh.cz , 
 
telefonicky, e-mailem, 
 
prostřednictvím informačního letáku, 
 
prostřednictvím Dne otevřených dveří, 
 
prostřednictvím fotodokumentací -  pro zájemce s omezenými kognitivními 
schopnostmi. 
Uzavření Smlouvy o poskytování sociální služby 
Uvolní-li se v domově místo, předkládá sociální pracovník Komisi pro posuzování kritérií 
urgentní a aktuální žádosti, ze kterých komise vybere dle stanovených kritérií vhodného 
uchazeče. Vybraný uchazeč je kontaktován sociálním pracovníkem, který s ním sjedná rozsah 
podpory při poskytování sociální služby. Jednání s uchazečem končí podepsáním Smlouvy o 
poskytování sociální služby a nástupem do domova. 
Smyslem uzavření Smlouvy o poskytování sociální služby je vytvoření takových vztahů mezi 
uživatelem a domovem, které v co největší míře vyváží nerovné postavení těchto stran.  
Smlouva stanoví zřetelné uspořádání toho, co každá ze stran od poskytování sociální služby 
očekává, k jakému společnému cíli, popř. cílům směřuje. 
 
Plánování poskytované sociální služby 
Služba je plánována individuálně s ohledem na možnosti a schopnosti uživatele tak, aby byly 
podporou a aby směřovaly k maximální možné míře jeho samostatnosti a nezávislosti. Cílem 
poskytované služby je zachovat v dohodnuté míře takový způsob života, na jaký byl uživatel 
zvyklý před začátkem využívání služby.  
Každý uživatel má svého tzv. klíčového pracovníka. Zpravidla se jedná vždy o pracovníka 
v sociálních službách, který s uživatelem pravidelně plánuje a vyhodnocuje průběh poskytování 
sociální služby, jeho očekávání. 
 
Podávání a vyřizování stížností 
Každý uživatel, osoby zastupující uživatele, rodinný příslušník, zaměstnanec či jakýkoliv 
občan, který jedná v zájmu uživatele, má možnost stěžovat si na kvalitu, nebo způsob 
poskytování sociální služby. Způsob projevu nespokojenosti lze vyjádřit ústně, telefonicky, 
písemně, nebo anonymně. Doručit je možné osobně, poštou, e-mailem, telefonicky či vhozením 
   Domov pod Vinnou horou 
                                                                                                                     příspěvková organizace 
 
 
 
 
do Schránky na podněty, připomínky, stížnosti a pochvalné dopisy, která je umístěna na každém 
patře domova. Lhůta vyřízení stížností je stanovena do 28 dnů ode dne doručení. Stěžovatel je 
o výsledku prošetření stížnosti informován písemně. Anonymní podání i odpověď je zveřejněna 
na nástěnce u recepce. Není-li stěžovatel spokojen s vyřízením stížností, může se obrátit k 
nadřízenému orgánu – zřizovateli domova (město Hlučín), nebo k jinému nezávislému orgánu 
s podnětem na prošetření postupu při vyřizování stížnosti. 
       
 
 
 
 
Domov pod Vinnou horou, příspěvková organizace 
Dlouhoveská 1915/91 
748 01 Hlučín 
Tel.: 595 020 571 (recepce)  
 
 
Město Hlučín – zřizovatel  
Odbor rozvoje a školství 
Mírové náměstí 23 
748 01 Hlučín 
tel. spojovatelka: 595 020 211, 595 020 221 
 
 
Veřejný ochránce práv – ombudsman 
Údolní 39 
602 00 Brno 
Tel.: 542 542 888 
e-mail: podatelna@ochrance.cz 
 
 
 
Popis realizace poskytování sociální služby platný od 1. 1. 2021. 
