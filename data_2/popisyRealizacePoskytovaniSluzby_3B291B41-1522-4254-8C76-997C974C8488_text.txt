 
      Popis realizace poskytování sociálních služeb                                        
 
Název poskytovatele 
Charita Otrokovice 
Druh služby 
Domov pro seniory  
Forma služby 
pobytová 
Název zařízení a místo 
poskytování
Charitní domov Otrokovice, Otrokovice 
 
Poslání  
Posláním Domova pro seniory v Charitním domově Otrokovice je poskytnout svým 
obyvatelům podporu, pomoc a laskavou péči v prostředí, které se co nejvíce přibližuje 
původnímu domovu, aby zde důstojně a bez pocitu osamění prožili svůj podzim života. 
Seniorům tato služba nabízí trvalý pobyt a zajištění stálé pečovatelské a ošetřovatelské 
pomoci, nabídku aktivního trávení volného času a duchovní podporu podle jejich 
individuálních potřeb.  
 
 
Cílová skupina  
Cílovou skupinou, které je služba Domov pro seniory v Charitním domově Otrokovice 
určena, jsou senioři ve věku od 65 let, kteří pro svůj věk, osamělost, ztrátu soběstačnosti 
či zdravotní postižení mají sníženou schopnost uspokojovat sami či s pomocí svých 
blízkých své základní životní potřeby a nemohou tudíž žít ve svém domácím prostředí. 
 
Nejsme schopni naše služby poskytnout:  
 osobám vyžadujícím nepřetržitou lékařskou péči v lůžkovém zdravotnickém 
zařízení,  
 osobám s Alzheimerovou demencí či jiným typem demence 
 osobám s těžkým smyslovým postižením 
 osobám, které mají psychiatrické onemocnění nebo trpí chronickým duševním 
onemocněním, jež vyžaduje specializovanou psychiatrickou léčbu, dále osobám 
s mentálním postižením 
 osobám, které mají aktuálně problém s nadužíváním alkoholu nebo jiných 
návykových látek 
 osobám s akutním infekčním onemocněním. 
 
Zásady poskytování sociální služby 
 Poskytování služeb dle individuálních potřeb uživatelů s důrazem na respektování 
jejich osobnosti 
 Poskytování služeb s ohledem na soukromí a osobní důstojnost uživatelů 
 Poskytování služeb s ohledem na rozvoj samostatnosti a aktivizaci uživatelů 
 Odborné poskytování služeb  
 Služba vytváří příjemné domácí prostředí 
 Při poskytování služby spolupracujeme s rodinou uživatele služby 
 Poskytování služby se řídí etickými zásadami 
 
Jednání se zájemcem o službu, vstup uživatele do služby 
Se zájemci o službu jedná sociální pracovnice, popř. vedoucí domova nebo vrchní sestra. 
Při jednání vyslechneme požadavky zájemce, informuje jej o rozsahu poskytovaných 
služeb, poslání a cílové skupině a o procesu přijímání žádosti. Zájemci také nabídneme 
možnost prohlídky domova. 
V případě uvolnění místa kontaktujeme zájemce a dohodneme termín sociálního šetření. 
Sociální šetření probíhá vždy osobně se zájemcem, a to v jeho domácnosti, v nemocnici 
či jiném sociálním zařízení, kde je zájemce aktuálně ubytován. Zjišťujeme základní 
informace o zájemci, o jeho potřebách a schopnostech péče o vlastní osobu.  
Pokud dojde k vzájemné dohodě mezi zájemcem a naší službou, je dohodnut termín 
nástupu a podepsána Smlouva, v níž jsou popsány veškeré náležitosti poskytování 
služby. 
Popis služby 
Naplnění základních činností ze zákona  
Poskytnutí ubytování: 
Kapacita domova je 46 míst. Ubytování zahrnuje úklid, praní, žehlení, drobné opravy 
ložního a osobního prádla.  
 
Celodenní strava: 
Uživatelům služby zajišťujeme celodenní stravu. Strava je dovážena firmou DOOT, s. r. o. 
Uživatelům je strava přizpůsobena podle potřeb zdravotního stavu (např. diabetická 
strava, úprava stravy). Jídlo je podáváno v jídelně domova nebo přímo na pokoji.  
 
Nepřetržitá odborná péče: 
Ošetřovatelská - poskytují ji všeobecné sestry (převazy, podávání léků, aplikace injekcí 
a inzulínu, odběry krve, měření TK, provádění ordinací lékaře apod.). 
Pečovatelská - poskytují ji pracovníci v sociálních službách (pomoc při osobní hygieně, 
pomoc při sebeobsluze apod.). 
 
Základní sociální poradenství: 
Poskytují sociální pracovnice – pomoc při vyřizování záležitostí spojených s příchodem 
a pobytem v Domově pro seniory, kontakt s institucemi, pomoc při obstarávání osobních 
záležitostí, kontakt se společenských prostředím, apod. 
 
Aktivizační programy: 
Snažíme se pomocí různých aktivizačních programů udržovat a podporovat psychické 
i fyzické schopnosti uživatelů domova (trénink paměti, společenské hry, výtvarné činnosti 
pro rozvíjení jemné motoriky, skupinové cvičení, canisterapie apod.). K těmto účelům jsou 
určeny místnosti Denního centra, zimní zahrady, venkovní posezení, reminiscenční 
místnost. Lze využívat také dva počítače s připojením k internetu nebo knihy k zapůjčení. 
Uživatelé domova se mohou dle svého přání účastnit různých kulturních vystoupení 
a akcí, které se v CHD pořádají (posezení a harmonikou, vystoupení dětí, Masopust, 
cimbálová muzika, adventní posezení atp.). 
 
 
Křesťanská duchovní a pastorační služba: 
K uživatelům domova může dle osobního přání přicházet kněz za účelem zpovědi, 
svátosti smíření, svátosti pomazání nemocných či potřeby sdílení a rozpravy.  
 
Pravidla poskytování služby 
Služba se řídí Standardy kvality sociálních služeb, které vychází ze zákona č. 108/2006 
Sb., o sociálních službách a vnitřními předpisy. Veškeré dokumenty jsou pravidelně 
aktualizovány a jsou s nimi seznamováni všichni pracovníci a jejich dodržování je 
závazné.  
 
 
Metody práce 
Individuální plánování dle potřeb a schopností uživatele.  
Respektování individuality uživatele.  
Empatický přístup.  
Práce s dokumentací uživatele.  
Rozhovor s příbuznými či známými uživatele.  
 
Pravidla pro vyřizování stížností 
Uživatelé jsou o svém právu stěžovat si informováni při nástupu do služby. Pravidla 
pro podávání a vyřizování stížností jsou k dispozici na nástěnkách a v Domácím řádu. 
Stížnost lze podat písemně, ústně nebo anonymně. Celková doba vyřízení stížnosti je 30 
kalendářních dnů od jejího podání a výsledek projednání je sdělen všem zúčastněným 
osobám, popřípadě vyvěšen na nástěnky, jedná-li se o anonymní stížnost. 
  
 
Pravidla pro ukončení služby 
Uživatel může Smlouvu vypovědět bez udání důvodu.  
 
Poskytovatel může Smlouvu vypovědět pouze z těchto důvodů: 
a.) při zániku služby 
b.) jestliže uživatel hrubě porušuje své povinnosti vyplývající ze Smlouvy, kterými jsou:
1. nezaplacení úhrady 
2. zamlčení změny výše příjmu a jeho nedoplacení 
3. zamlčení přiznání nebo zamlčení změny výše příspěvku na péči a jeho 
nedoplacení 
4. chování ohrožující život a zdraví ostatních uživatelů či pracovníků Charitního 
domova Otrokovice nebo chování nesoucí znaky trestné činnosti (založení 
požáru, napadení střelnou či bodnou zbraní, fyzické napadení, používání 
hořlavin, výbušných látek a další) 
5. hrubé porušení povinností, které Uživateli vyplývají z Domácího řádu. 
      c.)  při změně zdravotního stavu, který neodpovídá cílové skupině služby, doložený 
vyjádřením praktického lékaře, 
      d.) odmítnutí uživatele uzavřít dodatek ke Smlouvě, jímž se mění výše úhrady
       nebo vnitřní pravidla (např. změna ceny stravy, pobytu). 
 
 
Úhrady za služby 
Fakultativní služby (jsou-li poskytovány) 
Fakultativní služby nejsou poskytovány. 
Prostory, materiální a technické vybavení (bezbariérovost) 
Domov pro seniory je umístěn v klidné zóně města, přesto s dostupností služeb a institucí 
(městský úřad, poliklinika, kadeřnictví, obchody a další). Jedná se o třípatrovou budovu, 
která je bezbariérová. 
Domov pro seniory poskytuje ubytování v jednolůžkových i dvoulůžkových pokojích. 
Ke každému pokoji náleží balkon, bezbariérové WC a sprchový kout, ve většině pokojů je 
také kuchyňský kout s ledničkou. Všechny pokoje jsou vybaveny praktickým nábytkem, 
polohovacím lůžkem a podle potřeby seniorskými křesly. Uživatelé si mohou pokoje 
dovybavit dle svého přání tak, aby se v nich cítili spokojeni (vlastní nábytek, televize, 
květiny, obrázky a další milé věci). 
Uživatelé mohou využívat další prostory domova - zimní zahrady v 1. a 2. patře, 
společenskou místnost, kapli a také zahradu.  
Společné prostory (chodby, schodiště) jsou opatřeny madly, která usnadňují pohyb. 
Jednotlivá patra jsou barevně odděleny pro lepší orientaci. 
 
 
Dne: 31.12.2018 
 
Zpracovala: Mgr. Veronika Cívelová 
 
Úhrada se skládá z částky za: 
 ubytování – zahrnuje úklid, praní, drobné opravy ložního a osobního prádla, 
žehlení a provozní náklady (topení, elektrická energie, voda) 
 stravu 
 úkony péče = výše příspěvku na péči 
 
 Aktuální rozpis úhrad je k dispozici na webových stránkách www.otrokovice.charita.cz 
 
