 
 
POPIS REALIZACE POSKYTOVÁNÍ SOCIÁLNÍCH SLUŽEB 
V DOMOVĚ DŮCHODCŮ HORNÍ PLANÁ 
 
Domov důchodců Horní Planá (dále jen DD) poskytuje svým uživatelům 
prostřednictvím svých zaměstnanců především základní činnosti v rozsahu ustanovení § 15 
odst.1 písm. c) až h)  vyhlášky č.505/2006 Sb., kterou se provádějí některá ustanovení zákona 
o sociálních službách. 
 
V případě zájmu uživatelů DD umožňuje také na požádání uživatelů využívání především 
těchto následujících služeb: 
− 
úkony spojené s vedením peněžních depozit a vkladních knížek; 
− 
donášku léků z lékárny a vyúčtování případných doplatků; 
− 
regenerační úkony neindikované lékařem (parafín, viofor, masáže, aplikace krémů 
a kosmetických přípravků, apod.);  
− 
pomoc při využívání poštovních služeb (donáška a odnos pošty, placení hotovosti 
poštovní poukázkou, odběr tisku). 
 
Případná výše úhrad za tyto služby je stanovena měsíčně a jejich cena je uvedena v platném 
sazebníku úhrad, který je nedílnou součástí smlouvy o poskytnutí sociální, pobytové služby 
v DD uzavřené mezi poskytovatelem této služby (DD) a uživatelem. 
Další popis poskytované sociální služby včetně podrobných pravidel soužití uživatelů v DD, 
jejich práva, povinnosti i požadavky na zaměstnance jsou uvedeny v Domácím řádu Domova 
důchodců Horní Planá. Veškeré další požadavky uživatelů jsou řešeny vždy individuálně po 
vzájemné dohodě s poskytovatelem.   
 
Konkrétně je ubytování uživatelů v DD poskytováno ve třech pavilonech - A, B, C. Je zde 
zajištěna kompletní bezbariérovost, tak aby služba byla dostupná ve všech pavilonech všem 
uživatelům. Služba je poskytována celoročně, nepřetržitě. Ubytování je výhradně 
v jednolůžkových (24) a dvoulůžkových (43) pokojích. Značná část pokojů je vybavena 
kompletním sociálním zařízením, případně alespoň WC. Pro zlepšení nabídky ubytování v 
našem zařízení byly v roce 2001, 2005 a 2008 - 2009 provedeny výrazné rekonstrukce 
stávajících objektů.  
 
Stravování zajišťujeme vlastním stravovacím provozem (v roce 2001 byla provedena 
rekonstrukce a modernizace), denně jsou připravovány 3 hlavní jídla (s dietními 
a diabetickými úpravami, dle potřeby je strava mletá nebo mixovaná a mix do PEG sondy). 
Vše se řídí platnými hygienickými předpisy, je dodržován kontrolní systém HACCP. Služby 
jako je praní veškerého osobního i ložního prádla a úklid zajišťuje naše zařízení vlastními 
zaměstnanci.  
 
Přímá obslužná péče je zajištěna pracovníky v sociálních službách (pomoc při zvládání 
běžných úkonů péče o vlastní osobu, pomoc při osobní hygieně nebo poskytnutí podmínek 
pro osobní hygienu (k dispozici jsou 4 sedací polohovací vany s polohováním, desinfekcí, 
dále klasické vany a sprchové kouty); pomoc při přijímání stravy, podpora soběstačnosti 
a pohybové aktivity klienta, apod). Pracovníci přímé péče jsou podřízeni vedoucí zdravotního 
úseku. Při péči o klienty jsou používány zdravotní a kompenzační pomůcky. V rámci 
aktivizačních činností jsou využívány činnosti pro zlepšení a udržení osobních návyků. Pro 
uživatele jsou připravovány kulturní akce vlastní (zábavy, táborák, výlety apod.) i akce 
zajištěné prostřednictvím uměleckých agentur. Při kulturních a ostatních akcích jsou 
využívány společenské prostory, hlavní jídelna a zahrada. Uživatele jsou informováni 
prostřednictvím vývěsních tabulí o změnách týkajících se jejich života v pobytovém zařízení, 
o stravování, kulturních akcích apod.. Sociální pracovník pomáhá při kontaktu s rodinou, 
s úřady, při vyřizování osobních záležitostí dle přání uživatele, chrání jeho zájmy (tato péče je 
poskytována v rámci běžného pracovního týdne - 5 dnů v týdnu dle potřeb uživatele).  
 
Naše zařízení je otevřeným zařízením, přičemž samozřejmě náš uživatel může kdykoliv 
a kamkoliv odejít, do města, s rodinou na procházku, apod.. Vedení se nadále snaží vytvářet 
důstojné, nediskriminující a klidné prostředí pro uživatele, aby se zde cítili co možná nejlépe. 
Provoz je zajištěn tak, aby odpovídal bezpečnostním, požárním, stavebním a hygienickým 
normám. 
 
