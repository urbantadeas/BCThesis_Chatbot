Popis realizace poskytování sociální služby Domov pro seniory 
s platností od: 1. 11. 2023 
 
Název poskytovatele 
Diakonie ČCE – středisko v Sobotíně  
Název služby 
Domov pro seniory 
§ 
§ 49 
Místo poskytování 
Sobotín 127 a 68, 788 16 Petrov nad Desnou  
1 
Veřejný závazek 
 
a. Poslání  
Poskytujeme celoroční péči lidem, kteří potřebují pravidelnou pomoc v každodenních činnostech. Nabízíme 
jim možnost prožít období života, ve kterém se právě nacházejí, v respektujícím a přátelském prostředí. 
Senior je pro nás člověkem s nezpochybnitelnou osobní historií, životními hodnotami a smysluplnou 
přítomností a budoucností.  
 
b. Cíle 
Člověk má prostřednictvím služby:  
 
zajištěnou profesionální péči se zachováním jeho jedinečnosti 
- 
vytváříme podmínky pro důstojný a aktivní život 
- 
přístup pracovníka k člověku stavíme na principu partnerství a spolupráce 
- 
zajímáme se o dosavadní život člověka, při poskytování služby klademe důraz na zachování 
jeho zvyklostí a zohledňujeme dřívější prožitky a zkušenosti 
 
vytvořené prostředí, kde se může cítit dobře a bezpečně 
- 
snažíme se, aby součástí vybavení člověka byly předměty, pro něj důležité 
- 
podporujeme člověka v zachování jeho sociálních vztahů 
- 
člověk má jistotu, že nezůstane sám 
 
c. Cílová skupina (okruh osob, pro které je služba určena a pro které určena 
není) 
Službu poskytujeme lidem 
  starším 60-ti let, z celého území České republiky, kteří 
 
obtížně zvládají péči o svoji osobu a potřebují pravidelnou pomoc druhého člověka 
 
nemohou dál žít ve svém původním prostředí 
 
se dokáží orientovat ve známém prostředí  
 
mohou a chtějí zachovávat běžné společenské normy obvyklé při společném soužití 
Službu neposkytujeme lidem 
 
v akutním stádiu závislosti na návykových látkách 
 
se smyslovým postižením, které vyžaduje speciální pomůcky, komunikační techniku speciální péči a 
úpravu prostředí  
 
s těžkou formou mentálního postižení 
d. Zásady poskytování sociální služby 
Zásady služby vycházejí ze sdílených diakonických hodnot 
Naděje je pro nás 
 
podpora člověka v činnostech, které si dokáže udělat sám. Dáváme mu tím naději do dalšího života. 
 
hledání nových cest  a možností v obtížných situacích, vize do budoucnosti.  
Milosrdenství vnímáme jako 
 
respekt k aktuální životní realitě člověka. Dosavadní život a jednání člověka neovlivňuje náš postoj k 
němu, k člověku přistupujeme s úctou a empatií. 
 
zohlednění individuálních potřeb člověka s uplatněním jednotného přístupu. 
Fortelnost naplňujeme 
 
udržováním profesionálních hranic.  
 
respektem ke svobodné vůli a názorům člověka. Umožňujeme člověku vyjádřit se k podobě služby a 
dále s jeho názory pracujeme.  
 
ponecháním zodpovědnosti za vlastní život člověku. Podporujeme člověka ve zvládání přiměřených 
rizik. Informujeme ho o rizicích, plynoucích z jeho rozhodnutí. 
Společenství chápeme jako 
 
vzájemnou pomoc, podporu a inspiraci na cestě ke společnému cíli. Společně sdílíme a 
vyhodnocujeme informace o způsobu práce. 
2. Jednání se zájemcem o službu, vstup klienta do služby 
Jednání se zájemci o službu vede sociální pracovnice, která při prvotních kontaktech podá základní 
informace o službě, např. jakou službu zařízení poskytuje, pro koho je služba určena, kde služba probíhá, 
informuje o nabídce základních činností, službách nad rámec základních činností, o úhradách, o průběhu 
poskytování služby Domova pro seniory (dále Domov).  
Zájemce o službu nebo osoba, která jedná v jeho zájmu, jsou do 30 dnů od doručení žádosti vyrozuměni 
(písemně, telefonicky, e-mailem) o tom, zda bylo žádosti vyhověno. Zpravidla však není možné z 
kapacitních důvodů Smlouvu o poskytování sociální služby Domov pro seniory (dále Smlouva) uzavřít ihned 
a žádost je zařazena, se souhlasem zájemce do evidence zájemců.  
Sociální pracovnice realizuje jednání se zájemcem, které probíhá v domácnosti zájemce, nebo v místě 
pobytu, kde zájemce zrovna pobývá (zdravotnické zařízení atd.), případně může být šetření provedeno 
přímo v Domově. Při jednaní sociální pracovnice blíže seznámí zájemce se službou Domova a zjišťuje od 
zájemce základní informace, aby mohla posoudit, zda zájemce spadá do cílové skupiny, zda je pro něj 
služba vhodná, doptává se, jakou podporu a pomoc zájemce potřebuje, jaké jsou jeho potřeby, jak si pomoc 
představuje atd. V případě, že je zřejmé, že zájemce žádá úkony, které služba neposkytuje, nebo že nepatří 
do cílové skupiny, sociální pracovnice podá zájemci informace o tom, jaké odborné služby může vyhledat. 
Sociální pracovnice informuje zájemce o průběhu poskytování služby v Domově pro seniory, o úhradách za 
pobyt a stravu, o vnitřních pravidlech služby. Sociální pracovnice zájemci předkládá písemné materiály, 
zejména: 
 
přehled úhrad služeb Domova  
 
vzor Smlouvy   
 
seznam potřebných osobních věcí doporučených pro pobyt v Domově  
 
Vnitřní pravidla Domova  
 
formulář lékařského posudku praktického lékaře  
 
formulář informace o zdravotním stavu  
 
formulář ošetřovatelské a rehabilitační péče (ORP)+ vyplněný vzor  
 
formulář lékařského posudku o zdravotním stavu, pokud bude smlouva o poskytování služeb 
uzavřena v zastoupení obce s rozšířenou působností 
Sociální pracovnice se dohodne se zájemcem na přibližném datu zahájení pobytu. Sociální pracovnice 
nejpozději v den zahájení služby se zájemcem či zákonným zástupcem zájemce podepisuje Smlouvu o 
poskytování sociální služby Domov pro seniory a další potřebné dokumenty. Má-Ii zájemce zákonného 
zástupce dokládá kopii Ustanovení nebo Rozhodnutí soudu o určení zákonného zástupce  
Následně informuje patřičné úřady o zahájení pobytu nového klienta a řeší agendu s tím spojenou. Klientovi 
je poskytována podpora pro úspěšné zvládnutí životní změny. 
Pro oblast jednání se zájemcem, jeho odmítnutí a uzavírání Smlouvy je zpracován pracovní postup. 
3. Popis služby 
a. Naplnění základních činností  
Naplňování základních činností ze zákona je prováděno v těchto oblastech: 
a) poskytnutí ubytování – služba je poskytována na dvou budovách.  
Budova na adrese Sobotín 127: Pokoj je vybaven elektrickým polohovacím lůžkem, skříní, nočním 
stolkem, signalizačním zařízením a wifi připojením. K pokoji náleží hygienické zázemí, které má 
bezbariérový přístup, je vybavené WC, sprchou, kompenzačními pomůckami (madla, úchyty, apod.). 
Prostory Domova jsou upraveny pro bezproblémový pohyb klientů, využívajících k pohybu 
kompenzační pomůcky. Budova je vybavena evakuačním výtahem a částečně i dveřmi s 
automatickým otevíráním. Společné prostory tvoří haly a kuchyně s jídelními prostory, které jsou 
opatřeny kuchyňskou linkou s nádobím, lednicí s mrazicím boxem, myčkou nádobí, pečící a 
mikrovlnou troubou, varnou konvicí, sporákem a jídelním stolem se židlemi. K aktivizačním 
činnostem slouží společenské místnosti s televizí. Dále může klient využívat terasu, zahradu, jídelnu 
a všechny volně dostupné prostory v areálu střediska. 
Budova na adrese Sobotín 68: Pokoj je vybaven polohovacím lůžkem, skříní, nočním stolkem a 
wifi připojením. Klienti mají k dispozici zahradu, několik společných hygienických zázemí, které mají 
bariérový přístup. Společné prostory tvoří kuchyň s jídelnou, která je opatřena kuchyňskou linkou s 
nádobím, lednicí s mrazicím boxem, pečící a mikrovlnou troubou, varnou konvicí, sporákem a 
jídelním stolem se židlemi a televizí. 
 
Klient si může vybavit pokoj vlastním nábytkem a předměty, které jsou mu blízké (obrazy, květiny, 
hodiny, lampičky, TV, rádio, lednice ap.). K poskytnutí ubytování patří dále také úklid, praní a 
drobné opravy ložního a osobního prádla i ošacení, žehlení.  
b) poskytnutí stravy – strava je připravována ve vlastní centrální kuchyni. Rozsah jídel se řídí 
ujednáním ve Smlouvě (dle přání a potřeb klienta). Klienti mohou využít i nabídky diabetického a 
dietního stravování, příp. úpravy formy stravy. Klienti mají také možnost rozhodnout se, kterou část 
nabízené stravy budou odebírat (např. mohou odebírat pouze snídani, obědy, ostatní jídlo bude 
zajištěno jiným způsobem – nákup vlastních potravin, jiné restaurační zařízení, strava od rodiny). 
Klienti se, dle své volby a možností, stravují jak v jídelně, společných prostorách, tak i v pokojích.  
c) pomoc při zvládání běžných úkonů péče o vlastní osobu  
 pomoc při oblékání a svlékání včetně speciálních pomůcek, 
 pomoc při přesunu na lůžko nebo vozík,  
 pomoc při vstávání z lůžka, ulehání, změna poloh,  
 pomoc při podávání jídla a pití, 
 pomoc při prostorové orientaci, samostatném pohybu ve vnitřním a vnějším prostoru.  
Podpora je zajišťována u každého klienta individuálně dle jeho potřeb a přání. Z klientova 
individuálního plánu je zřejmé, v čem pracovník klienta podporuje a v kterých úkonech mu poskytuje 
dopomoc či částečnou nebo celkovou podporu při úkonech spojených s péčí o jeho osobu.  
d) pomoc při osobní hygieně nebo poskytnutí podmínek pro osobní hygienu  
 
pomoc při úkonech osobní hygieny, 
 
pomoc při základní péči o vlasy a nehty,  
 
pomoc při použití WC.  
Osobní pracovník s klientem sjednává frekvenci, dobu i způsob hygieny celého těla a také běžné 
denní hygieny. V individuálním plánu zaznamenává, v čem pracovník klienta podporuje a v kterých 
úkonech mu poskytuje dopomoc či celkovou asistenci. 
e) zprostředkování kontaktu se společenským prostředím  
 
podpora a pomoc při využívání běžně dostupných služeb a informačních zdrojů,  
 
pomoc při obnovení nebo upevnění kontaktu s rodinou a pomoc a podpora při dalších 
aktivitách podporujících sociální začleňování osob. 
Domov pro seniory se snaží nenahrazovat běžně dostupné služby. Pracovníci poskytují klientům v 
případě jejich zájmu doprovod. Nemohou-li již klienti navštěvovat společenské prostředí mimo 
domov, snažíme se je motivovat a zprostředkovat tuto službu v rámci aktivizačních činností, 
koncertů a jiných kulturních programů, kterých se mohou klienti individuálně účastnit. Klademe 
důraz na respektování osobních zvyklostí, soukromí a na podporu aktivity klientů. Pracovníci 
Domova klienty, pokud si to přejí, podporují v kontaktu s jejich rodinou a blízkými osobami. 
Pracovníci si uvědomují, že rodina je důležitým partnerem v poskytování služby.  
f) sociálně terapeutické činnosti –  jde o socioterapeutické činnosti, jejichž poskytování vede k 
rozvoji nebo udržení osobních a sociálních schopností a dovedností podporujících sociální 
začleňování klientů.  
Činnosti jsou zajištěny zkušenými terapeuty na canisterapii a dále metodami práce s klienty, jako je 
například paliativní péče nebo koncept biografické péče, ve kterých je personál, poskytující péči, 
odborně proškolen. 
g) aktivizační činnosti 
 
volnočasové a zájmové aktivity, 
 
pomoc při obnovení nebo upevnění kontaktu s přirozeným sociálním prostředím,  
 
nácvik a upevňování motorických, psychických a sociálních schopností a dovedností.  
Tyto činnosti jsou na základě přání a zájmu klienta realizovány aktivizační pracovnicí i pracovníky 
v přímé péči. Jedná se např. o předčítání, trénink paměti, hraní společenských her, společné vaření, 
hudební akce, kulturní vystoupení apod. 
h) pomoc při uplatňování práv, oprávněných zájmů a obstarávání osobních záležitostí  
 
pomoc při komunikaci vedoucí k uplatňování práv a oprávněných zájmů  
Pracovník zajišťuje a dbá na bezpečí klienta dostupnými prostředky a postupy. V případě potřeby 
zastupuje sociální pracovnice klienta při jednání s úřady a pomáhá při řešení jeho osobních 
záležitostí.  
Pro všechny oblasti základních činností jsou zpracovány pracovní postupy. 
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Pravidla poskytování služby jsou obsažena ve Smlouvě a také ve Vnitřních pravidlech Domova,   s jejichž 
obsahem je klient seznámen před podpisem Smlouvy.  
Vnitřní pravidla Domova pro seniory obsahují mj. ustanovení o: 
 
Ubytování 
 
Přihlášení k trvalému pobytu 
 
Úschově cenných a jiných věcí 
 
Stravování  
 
Zdravotní a ošetřovatelské péči 
 
Pečovatelské péči  
 
Aktivizačních činnostech 
 
Nočním klidu v Domově 
 
Pobytu mimo Domov a vrácení přeplatku na úhradách za služby 
 
Návštěvách v Domově 
 
Úhradách za služby a způsobu jejich placení 
 
Přebírání poštovních zásilek 
 
Stížnostech 
 
Odpovědnosti za škodu 
 
Ukončení poskytování služeb 
 
Nouzových a havarijních situacích 
 
Zpracování osobních údajů klienta 
 
c. Metody práce, plánování služby 
Poskytování služeb je realizováno formou přímé práce s klientem s využitím informací ze života klienta a 
v maximální možné míře vycházející z jeho životního příběhu, zvyků, rituálů a přirozených aktivit. Děje se 
prostřednictvím procesu individuálního plánování, který do maximální možné míry respektuje a uplatňuje 
běžný způsob života klienta a děje se za maximální možné účasti a zapojení klienta, popř. zákonného 
zástupce či blízké osoby.  
 
Individuální plán 
 
je písemným zachycením procesu individuálního plánování a je sestaven na základě  
zjištěných potřeb a přání člověka, míry potřebné podpory, zjištěné již při jednání se zájemcem o 
službu, životního příběhu a z dohodnutého (sjednaného) osobního cíle. Klient v osobním cíli 
pojmenovává, čeho má být prostřednictvím poskytování sociální služby dosaženo, důvod, proč 
sociální službu využívá. 
Individuální plánování  
 
je proces, který zahrnuje plánování, realizaci a vyhodnocení poskytování sociální služby, 
 
vychází z procesu jednání se zájemcem, vyjednaných smluvních podmínek a stanoveného 
osobního cíle (stanovených osobních cílů) člověka, 
 
 je realizováno v souladu s definovaným posláním, zásadami a cíli služby, určuje co, jak, kdy, a kdo 
bude činit za účelem (vy)řešení sociálně nepříznivé situace člověka.  
Individuální plán s klientem sestavuje osobní pracovník, který zodpovídá za vytvoření, vedení a vyhodnocení 
individuálního plánu. Systematicky zjišťuje, předává a zaznamenává informace potřebné pro úspěšný 
proces individuálního plánování, do individuálního plánu a zúčastněným osobám, které se také podílí na 
péči o klienta.  
Vedoucí služby zodpovídá za koordinaci a řízení naplňování dohodnutých činností a poskytované podpory. 
Sociální pracovník průběžně poskytuje metodickou podporu osobním pracovníkům a dalším pracovníkům 
k procesu individuálního plánování, konzultuje, navrhuje a stanovuje vhodné metody a postupy pro přímou 
práci s klientem. Dále kontroluje obsahový a formální soulad individuálních plánů a jejich vyhodnocení 
s metodikou individuálního plánování a veřejným závazkem služby.  
Pro oblast individuálního plánování je zpracován pracovní postup. 
 
d. Pravidla pro vyřizování stížností 
Stížnost je vyjádřená nespokojenost týkající se kvality nebo způsobu poskytování služby a vyžadující 
odezvu.  
Za stížnost je považováno vše, co klient nebo jiná osoba pojmenuje stížností a chce tuto záležitost řešit. 
Stížnost může podat klient, i blízká osoba anebo kterákoliv jiná osoba.  Stížnost může být podána ústně, 
písemně, telefonicky či e-mailem. Může být adresná nebo anonymní. Informace pro klienty o postupu 
podávání a vyřizování stížností v Domově pro seniory jsou trvale vyvěšeny na viditelném a dostupném místě 
v prostorách Domova nebo jsou k dispozici na webových stránkách služby či u pracovníků služby. V jejich 
blízkosti je umístěna schránka, do které klienti mohou své stížnosti vhazovat. Schránky vybírá sociální 
pracovnice 1x týdně. Agendu vyřizování stížností vede sociální pracovnice. Za proces vyřizování stížnosti je 
zodpovědný vedoucí Domova.  
Pro oblast řešení stížností je zpracován pracovní postup. 
 
e. Pravidla pro ukončení služby 
Proces ukončení služby vychází z příslušných ustanovení ve Smlouvě o poskytování soc. služby. Klient 
může Smlouvu vypovědět bez udání důvodu. Výpovědní lhůta pro výpověď klienta činí 14 dní a počíná 
běžet jejím doručením.  
Poskytovatel může Smlouvu vypovědět pouze z těchto důvodů: 
a) 
jestliže Klient hrubě porušuje své povinnosti vyplývající ze Smlouvy. Za hrubé porušení Smlouvy se 
považuje zejména: nezaplacení úhrady za poskytování služeb, je-li klient v prodlení těchto úhrad více 
než 15 kalendářních dnů od data splatnosti. Výpovědní lhůta činí 15 kalendářních dnů a počíná běžet 
doručením výpovědi Klientovi. 
b) 
jestliže klient hrubě poruší povinnosti, které mu vyplývají z Vnitřních pravidel Domova. Hrubým 
porušením Vnitřních pravidel se rozumí, jestliže se klient vědomě chová tak, že rozbíjí předměty a 
zařízení Poskytovatele či fyzicky napadne osoby v Domově pro seniory. Výpovědní lhůta činí 5 
kalendářních dnů a počíná běžet doručením výpovědi klientovi. V případě závažné fyzické agrese 
může být tato lhůta zkrácena až na jeden den.  
c) 
jestliže klient opakovaně, méně závažným způsobem poruší povinnosti, které mu vyplývají z 
Vnitřních pravidel Domova. Za méně závažná porušení se rozumí např. kouření v budově, narušování 
společného soužití, slovní napadání, rušení nočního klidu apod. 
Opakovaným porušením Vnitřních pravidel se rozumí, pokud klient 2x porušil Vnitřní pravidla Domova 
v období šesti měsíců předcházejících třetímu porušení a byl na jejich porušení písemně upozorněn 
včetně výstrahy možného ukončení smluvního vztahu výpovědí ze strany Poskytovatele. Výpovědní 
lhůta činí 30 kalendářních dnů a počíná běžet doručením výpovědi klientovi. 
d) 
pokud u klienta došlo ke změnám potřeb, které není Poskytovatel schopen zajistit (např. potřeba 
hospicové péče) nebo pokud došlo prokazatelně k takovým změnám zdravotního stavu klienta 
(stanovených právním předpisem), které vylučují poskytnutí sociální služby Domov pro seniory. 
Výpovědní lhůta činí 30 kalendářních dnů a počíná běžet doručením výpovědi klientovi. 
Výpověď se považuje za doručenou též v případě odmítnutí jejího převzetí, nebo pátým dnem po  
odeslání doporučeného dopisu s výpovědí na adresu klienta. 
Pro ukončení Smlouvy je zpracován pracovní postup. 
 
f. Úhrady za služby, spoluúčast osoby blízké na úhradě 
Klient je povinen zaplatit úhradu za ubytování, stravu, péči a případné služby nad rámec základních 
činností. Výše úhrady je dána platným přehledem úhrad. Poskytovatel si vyhrazuje právo změnit přehled 
úhrad. V takovém případě je povinen klienta o této změně informovat alespoň jeden měsíc před účinností 
změny. 
Poskytovatel se zavazuje předat Klientovi písemné vyúčtování služeb, a to nejpozději do 15. dne měsíce 
(nebo do následujícího pracovního dne, pokud 15. den v měsíci připadne na den pracovního klidu), 
následujícího po měsíci, za který Poskytovatel vyúčtování předkládá. 
 
Sjednanou úhradu za ubytování a stravu hradí Klient zálohově, na kalendářní měsíc, nejpozději do 25. 
dne v příslušném měsíci, za který má být úhrada zaplacena. 
 
Úhradu za úkony péče klient hradí ve výši přiznaného příspěvku na péči, nejpozději do posledního dne 
v příslušném měsíci, za který má být úhrada zaplacena. 
 
Úhrada za sjednané služby nad rámec základních činností je splatná nejpozději do 25. dne 
kalendářního měsíce, který následuje po kalendářním měsíci, v němž byly služby poskytnuty. 
Pokud by Klientovi po zaplacení úhrady za ubytování a stravu za kalendářní měsíc nezůstala částka ve výši 
alespoň 15 % jeho měsíčního příjmu, sníží se částky úhrady za ubytování a stravu tak, aby mu tato částka 
zůstala. V případě zájmu Klienta o takovouto korekci plateb je Klient povinen doložit výši svého příjmu při 
zahájení poskytování služby a dále při každé změně příjmů nejpozději do 10 dnů po nastalé skutečnosti. Co 
je příjmem Klienta se posuzuje v souladu se zákonem č. 110/2006 Sb. Poskytovatel se také může 
dohodnout na spoluúčasti na úhradě nákladů do výše předepsané úhrady za služby s další osobou. 
Pokud by za některý kalendářní měsíc klient neměl žádný příjem, úhradu za ubytování a stravu za tento 
kalendářní měsíc neplatí. Na tuto skutečnost je povinen Poskytovatele upozornit.  
Klient si může zvolit způsob úhrady převodem na účet Poskytovatele, složenkou, nebo hotově v pokladně. 
 
g. Další doplňující informace 
- 
4. Fakultativní služby (jsou-li poskytovány) 
Služby nad rámec základních činností jsou součástí platného přehledu úhrad poskytovaných služeb. Klienti 
mohou těchto služeb využívat dle svého rozhodnutí a dle svého zájmu. Zahrnují tuto nabídku: 
doprava automobilem střediska, revize osobních elektrospotřebičů, tisk fotografie formát A4, A5, fotografický 
papír, laminování formát A4, A5, kopírování / tisk černobílý, formát A4, 
tisk barevný, formát A4, asistence nad rámec základních činností. 
5. Prostory, materiální a technické vybavení  
Uvědomujeme si, že klientům neposkytujeme chvilkové útočiště, nýbrž domov, a podle toho vytváříme 
prostředí, které odpovídá kapacitě, charakteru služby a splňuje přání a potřeby našich klientů -seniorů. 
Např. v budovách i v jejich blízkém okolí je dostatek místa k sezení, budovy jsou situovány v prostorných 
zahradách, jsou řádně osvětlené a vybavené dostatečným hygienickým zázemím, je zajištěna tepelná 
pohoda, čistota, jsou přítomny informační tabule, nástěnky, klienti mají možnost využívat různých 
kompenzačních pomůcek.   
 
 
Aktualizace: Bc. Gabriela Lahrová, manažerka 
kvality a tým vedoucích pracovníků Domova pro 
seniory 
 
Dne:  2. 11. 2023 
 
 
 
 
 
Bc. Gabriela 
Lahrová
Digitálně podepsal 
Bc. Gabriela Lahrová 
Datum: 2023.11.02 
09:46:33 +01'00'
