DOMOV PRO SENIORY 
 
POPIS REALIZACE POSKYTOVANÝCH SLUŽEB 
 
Sociální služba Domov pro seniory je poskytována od 1.1.2014 příspěvkovou organizací 
Sociální služby města České Lípy, p.o.  Služba je poskytována podle § 49 zákona č. 108/2006 
Sb., o sociálních službách ve znění pozdějších předpisů a podle § 15 vyhlášky č. 505/2006 Sb., 
ve znění pozdějších předpisů. 
 
Poslání organizace 
Naše organizace zajišťuje pro občany České Lípy a spádových obcí služby sociální péče a 
sociální prevence poskytované ve vysoké kvalitě a na odborné úrovni. Aktivně v souladu 
s jejich individuálními potřebami rozvíjíme samostatnost klientů, podporujeme a motivujeme 
klienty tak, aby bylo prostřednictvím společných činností zabráněno jejich sociálnímu 
vyloučení, mohli žít ve svém přirozeném prostředí nebo byli schopni samostatného návratu 
do společnosti. 
 
Organizace průběžně rozšiřuje mezi obyvatele České Lípy informace o poskytovaných 
sociálních službách. Informace jsou v průběhu roku, pokud dojde ke změnám, aktualizovány. 
O službách informuje pomocí letáků, webových stránek a příležitostných článků v tisku.  
 
Poslání Domova pro seniory  
Posláním Domova pro seniory je poskytovat pobytovou sociální službu včetně ošetřovatelské 
péče seniorům nad 65 let věku, kteří jsou z důvodu ztráty soběstačnosti závislí na pomoci 
druhé osoby a nemají nikoho, kdo by jim potřebnou péči poskytl doma. Senioři mohou 
v příjemném a bezpečném prostředí o sobě sami rozhodovat a aktivně prožívat své stáří. 
 
Působnost služby: 
Domov pro seniory má působnost ve města Česká Lípa, na území Libereckého kraje. Oblast 
působnosti je území obce II. typu. 
 
Cíle poskytované služby 
Cílem služby je umožnit seniorům udržet si s pomocí služby soběstačnost v maximální možné 
míře. 
Cílem je poskytovat službu individuálně každému klientovi na základě dojednaného plánu při 
respektování práva na přiměřené riziko. 
Cílem je realizovat službu tak, aby si klient mohl o svých záležitostech rozhodovat sám, podle 
svých schopností a podle možností poskytovatele. 
 
 
Cílová skupina žadatelů - senioři  
Jedná se o osoby nad 65 let se sníženou soběstačností z důvodu věku, které potřebují 
celodenní péči druhé osoby a tato potřebná péče jim nemůže být zajištěna v jejich domácnosti, 
ani rodinnými příslušníky. 
Do domova nepřijímáme klienty s Alzheimerovou chorobou a s psychiatrickým onemocněním, 
narušujícím soužití v domově. 
 
Věková kategorie klientů:  
mladší senioři (65 – 80 let) 
starší senioři (nad 80 let)  
 
Principy poskytování služby 
Ke každému klientovi přistupujeme individuálně a partnersky. Respektujeme jedinečnost 
každého člověka bez ohledu na jeho původ, etnickou příslušnost, barvu pleti, národnost, 
sexuální orientaci, náboženské nebo politické vyznání. Respektujeme volbu uživatele a jeho 
právo na přiměřené riziko. 
 
Forma poskytování 
Jedná se o celoroční pobytovou formu služby. 
• Kapacita: maximální kapacita je 60 klientů  
(pozn. kapacita je dána počtem lůžek) 
• Provozní doba: nepřetržitá 
 
Nabízené činnosti 
ZÁKLADNÍ 
• poskytnutí ubytování 
• poskytnutí stravy 
• pomoc při zvládání běžných úkonů péče o vlastní osobu 
• pomoc při osobní hygieně nebo poskytnutí podmínek pro osobní hygienu 
• zprostředkování kontaktu se společenským prostředím 
• sociálně terapeutické činnosti 
• aktivizační činnosti 
• pomoc při uplatňování práv, oprávněných zájmů a při obstarávání osobních záležitostí 
 
FAKULTATIVNÍ (nadstandartní, poskytují se za úhradu dle platného ceníku) 
 
Jednání se zájemcem o službu a uzavírání smlouvy o poskytnutí služby: 
Zájemci o umístění do domova jsou přijímáni na základě písemné žádosti, podané na 
předepsaném tiskopisu, který je možný si vyzvednout v domově. Sociální pracovnice nebo 
vedoucí domova, podají žadatelům rovněž bližší informace o domově. Před podáním žádosti 
je po dohodě umožněna nezávazná návštěva, při které se zájemci o umístění mohou seznámit 
s prostředím domova. 
Vyplněné a podané žádosti jsou zaevidovány, u žadatelů je provedeno sociální šetření a 
žádosti, které spadají do cílové skupiny Domova, jsou zařazeny do pořadníku. S každým nově 
nastupujícím uživatelem je sepsána písemná „Smlouva o poskytnutí služby sociální péče 
v domově pro seniory“. Smlouva je uzavírána v písemné podobě. Smlouvy připravuje a eviduje 
sociální pracovnice, podepisuje ředitelka organizace. 
 
Úhrady za poskytování služby 
• ubytování 280 Kč / den 
• celodenní strava 235 Kč / den 
 
Plánování průběhu služby 
Domov pro seniory má vypracována písemná vnitřní pravidla, kterými se řídí plánování procesu 
poskytování služeb. Každý klient má ihned po nástupu přiděleného klíčového pracovníka, který 
ho provází procesem plánování služby, pomáhá mu se sestavováním plánu poskytování služby, 
průběžně ho s klientem vyhodnocuje a aktualizuje.  
 
 
 
Osobní údaje 
Domov pro seniory shromažďuje takové údaje o uživatelích, které umožňují poskytovat 
bezpečnou, odbornou a kvalitní sociální službu. Domov pro seniory zpracovává údaje v souladu  
Domov pro seniory osobní údaje žadatelů a uživatelů shromažďuje a zpracovává zejména pro 
účely činnosti dle zákona č. 108/2006 Sb., o sociálních službách a jsou řádně zabezpečeny ve 
smyslu Nařízení Evropského parlamentu a Rady (EU) č. 2016/679, o ochraně fyzických osob 
v souvislosti se zpracováním osobních údajů a o volném pohybu těchto údajů a o zrušení 
směrnice č. 95/46/ES (Obecné nařízení o ochraně osobních údajů). 
 
Podávání stížností  
Stížnost na kvalitu nebo způsob poskytování služby může být podána ústně, písemně, 
telefonicky, anonymně, a to u vedoucí nebo pracovníků Domova pro seniory a do označené 
schránky v zařízení. Stížnosti na kvalitu poskytované služby mohou být podávány také  
nadřízeným orgánům a institucím. Způsob podávání stížností spolu s adresami je v zařízení 
všem klientům k dispozici. 
 
Další informace: 
Webové stránky organizace: www.ssmcl.cz 
 
V České Lípě dne 3.10.2024 
