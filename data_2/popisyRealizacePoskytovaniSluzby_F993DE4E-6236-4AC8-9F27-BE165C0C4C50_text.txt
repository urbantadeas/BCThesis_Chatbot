1 
 
 
 
POPIS REALIZACE POSKYTOVÁNÍ SLUŽBY 
 
„ONDRÁŠ? To pravé místo pro seniory!“ 
 
1. VZNIK DOMOVA 
1) Domov byl zřízen dne 1.9.1997 jako Domov důchodců ONDRÁŠ, příspěvková 
organizace, na adrese Fryčovická 518, městem Brušperk na dobu neurčitou.  
V souladu se zákonem č. 108/2006 Sb., o sociálních službách, byl domov v roce 2007 
přejmenován na Domov pro seniory ONDRÁŠ, příspěvková organizace. Domov je oprávněn 
poskytovat 
sociální 
službu 
domova 
pro 
seniory 
na 
základě 
rozhodnutí  
o registraci sociální služby Krajského úřadu Moravskoslezského kraje, č.j. 102549/2007, ze 
dne 21.9.2007, které nabylo právní moci dne 25.9.2007, číslo registrace sociální služby je 
3090945. 
2. POSLÁNÍ DOMOVA 
1) Posláním poskytovatele, Domova pro seniory ONDRÁŠ, příspěvkové organizace (dále 
jen „Domov“), je vytvářet podmínky pro důstojný, aktivní a spokojený život uživatelům, kteří 
potřebují pobytovou službu domova pro seniory. 
 
3. CÍLE DOMOVA 
1) Poskytovat uživatelům služby tak, aby dosáhli svých očekávání a potřeb. 
2) Podporovat 
uživatele 
tak, 
aby 
dosáhli 
co 
největší 
míry 
soběstačnosti  
a samostatnosti. 
3) Motivovat uživatele k činnostem tak, aby se zlepšila jejich sociální situace. 
4) Podporovat uživatele tak, aby byli v kontaktu se společenským prostředím, rodinou a 
přáteli. 
 
4. ZÁSADY DOMOVA 
1) Ochrana práv uživatele – hlavní zásada a měřítko kvality sociální služby. 
2) Individuální přístup – každý uživatel má jedinečná přání, potřeby a osobní cíle.  
3) Důstojnost –zaměstnanci jednají s uživatelem důstojně a s úctou.  
4) Respekt – zaměstnanci respektují osobnost uživatele, jeho vůli a potřeby.   
5) Diskrétnost – informace o uživateli jsou důvěrné, zaměstnanci dodržují mlčenlivost  
a usilují o vzájemnou důvěru. 
6) Empatie – zaměstnanci se snaží vcítit do pocitů a situace uživatele. 
7) Kvalita – poskytujeme kvalitní služby odborně způsobilými zaměstnanci.  
2 
 
 
8) Pravidla – vytváříme písemná pravidla a pracovní postupy, které zaručují řádný průběh 
poskytování sociální služby.  
5. OKRUH OSOB DOMOVA 
1) Cílovou skupinou domova pro seniory Ondráš jsou senioři ve věku od 60-ti let 
• se sníženou soběstačností zejména z důvodu věku, 
• jejichž situace vyžaduje pravidelnou pomoc jiné fyzické osoby.  
6. DRUH SOCIÁLNÍ SLUŽBY 
1) Domov poskytuje pobytovou službu domova pro seniory, celodenně a na dobu neurčitou.  
2) Rozsah poskytování sociální služby je dohodnut s uživatelem ve smlouvě, prvotním plánu 
péče a následných plánech péče. Domov může uživatelům poskytovat:   
1. ubytování, 
2. stravu, 
3. pomoc při zvládání běžných úkonů péče o vlastní osobu, 
4. pomoc při osobní hygieně nebo poskytnutí podmínek pro osobní hygienu, 
5. zprostředkování kontaktu se společenským prostředím, 
6. sociálně terapeutické činnosti, 
7. aktivizační činnosti, 
8. pomoc při uplatňování práv, oprávněných zájmů a při obstarávání osobních záležitostí, 
9. bezplatné sociální poradenství. 
7. INDIVIDUÁLNĚ URČENÉ POTŘEBY UŽIVATELŮ DOMOVA 
1) Domov vychází z individuálních potřeb, očekávání, osobních cílů každého uživatele  
a materiálně technických možností domova.  
2) Domov podporuje rozvoj samostatnosti, motivuje k takovým činnostem, které vedou ke 
zlepšování nepříznivé sociální situace a posilují sociální začleňování.  
3) Domov vytváří takové podmínky, aby uživatelé mohli uplatňovat vlastní vůli. Každý 
uživatel má svého klíčového pracovníka, který mu pomáhá v dosahování osobních cílů  
a nastavování poskytované služby.  
 
8. ZVEŘEJŇOVÁNÍ INFORMACÍ O DOMOVĚ 
Výše uvedené informace – poslání, cíle, zásady, okruh osob jsou zveřejněny na webových 
stránkách Domova (domovbrusperk.cz), na nástěnkách Domova, v Domácím řádu  
a v informačním letáku.  
9. ZDRAVOTNÍ PÉČE 
1) Zdravotní péči poskytuje uživateli ošetřující lékař, dle zdravotního stavu a potřeb 
uživatele. 
2) Uživatel může zůstat v evidenci svého praktického lékaře nebo může přejít ke smluvnímu 
lékaři domova, ordinace MUDr. Marcely Prokopové, která poskytuje péči od pondělí do 
pátku.  
3 
 
 
3) Na základě pokynů ošetřujícího lékaře poskytují uživateli péči zdravotní sestry Domova. 
Zdravotní sestry poskytují také další úkony péče. 
10. PROSTŘEDÍ DOMOVA 
1) Sociální služba je poskytována v Domově pro seniory ONDRÁŠ provozovaném 
poskytovatelem na adrese Fryčovická 518, 739 44 Brušperk. Kapacita je 58 uživatelů, 
domov disponuje 30 pokoji (3 jednolůžkové, 26 dvoulůžkových a 1 třílůžkový). Služba je 
poskytována 24 hodin denně, a to každý den v týdnu po dobu platnosti smlouvy. 
2) Prostory a vybavení Domova odpovídají kapacitě, charakteru poskytovaných služeb, 
potřebám a zájmům uživatelů. Uživatelé mají bezbariérový přístup do všech přístupných 
částí. Domov dbá o bezpečnost a soukromí uživatelů.  
3) Uživatelé mají k dispozici svůj soukromý prostor – pokoj, elektrické polohovací lůžko, 
noční stolek s uzamykatelným šuplíkem, uzamykatelnou šatní skříň s nadstavcem, 
bezbariérovou koupelnu (WC, umyvadlo a sprchový kout). Dle zdravotního stavu lze pokoj 
dovybavit pojízdným křeslem, jídelním stolem a židlí, kompenzačními pomůckami dle 
potřeby. Dále mohou uživatelé využívat společné prostory k setkávání s rodinou, přáteli a 
dalšími spolubydlícími. Jedná se o místnosti volnočasové aktivizace, kapli, společenskou 
místnost, kuchyňky, jídelny, chodby a terasu. 
4) Návštěvní doba je od pondělí do neděle. Domov se z bezpečnostních důvodů uzamyká 
od 20 do 8 hodin. Po uzamčení budovy může návštěva využít hlavního vstupu s pomocí 
zvonku nebo zavolání na mobilní t. č. 739 453 618. Službu konající zaměstnanec umožní 
vstup nebo opuštění budovy Domova. 
11. ZAMĚSTNANCI DOMOVA 
1) Ředitelka úvazek 1/1 
2) Sociální pracovník/metodik pověřený vedením sociálně aktivizačního úseku 1/1  
3) Zdravotní sestra pověřená vedením sociálně zdravotního úseku 1/1 
4) Sociální pracovník 1/1 
5) Ambulantní sestra 1/1 
6) Zdravotní sestry 3/3 
7) Pracovníci v sociálních službách (pohybové aktivity) 2/1,75 
8) Pracovníci v sociálních službách (společenské aktivity) 1/1 
9) Pracovníci v sociálních službách (klíčový pracovník) 14/14 
10) Provozně administrativní pracovník pověřený vedením provozního úseku 1/1 
11) Provozní pracovníci 
• kuchyň 3/3 
• prádelna 2/2 
• úklid 4/3 
• recepce 3/2,25 
12. JEDNÁNÍ SE ZÁJEMCEM O SLUŽBU 
1) Jednání se zájemcem o službu je proces, který umožňuje vzájemné setkávání, 
informování a vyjednávání mezi zájemcem o službu a poskytovatelem, Domovem pro 
seniory ONDRÁŠ, příspěvkovou organizací.  
4 
 
2) Zájemce je seznámen se službou a podmínkami poskytování služby takovým způsobem, 
aby jim porozuměl. Domov zjišťuje požadavky, očekávání a osobní cíle zájemce o službu. 
Výsledkem jednání může být podání žádosti o poskytování sociální služby a následně 
uzavření Smlouvy o poskytování sociálních služeb, odmítnutí zájemce ze zákonem 
stanovených důvodů nebo ukončení jednání ze strany zájemce bez udání důvodu. Pokud 
má Domov naplněnou kapacitu, pak je žádost zařazena do evidence žadatelů o sociální 
službu. 
3) Kompetentní osobou pro jednání se zájemcem o službu je sociální pracovník. V případě 
nepřítomnosti jedná se zájemcem ředitelka Domova, která má právo účasti jednání se 
zájemcem v kterékoliv fázi.  
13. DŮVODY PRO ODMÍTNUTÍ UZAVŘENÍ SMLOUVY 
1) Domov může odmítnout uzavřít smlouvu se zájemcem, pokud:  
• neposkytuje sociální službu, o kterou zájemce žádá, 
• nemá dostatečnou kapacitu (volné místo),  
• zdravotní stav zájemce vylučuje poskytnutí sociální služby, 
• Domov vypověděl zájemci smlouvu z důvodu porušování povinností 
vyplývajících ze smlouvy v době kratší než 6 měsíců. 
14. SMLOUVA O POSKYTOVÁNÍ SOCIÁLNÍCH SLUŽEB 
1) Smlouva upravuje poskytování sociální služby podle požadavků, očekávání a osobních 
cílů uživatele a podle možností Domova. Smlouva společně s Domácím řádem upravuje 
vztahy mezi uživatelem a Domovem a stanovuje práva a povinnosti obou stran. Smlouva se 
uzavírá na dobu neurčitou.  
2) V případě, že má žadatel omezenou svéprávnost nebo není schopen jednat o uzavření 
smlouvy sám, pak za něj uzavírá smlouvu zástupce (opatrovník, zmocněnec nebo zástupce 
obecního úřadu obce s rozšířenou působností), a to pouze v případech stanovených 
zákonem.  
15. VÝPOVĚDNÍ DŮVODY  
1) Uživatel a Domov se mohou kdykoliv písemně dohodnout na ukončení smlouvy, a to 
k dohodnutému datu.  
2) Uživatel je oprávněn vypovědět smlouvu kdykoliv a bez udání důvodu. Výpovědní lhůta 
končí uplynutím posledního dne kalendářního měsíce následujícího po měsíci, v němž byla 
Domovu výpověď doručena.  
3) Domov je oprávněn vypovědět smlouvu z důvodů, kdy uživatel hrubě nebo opakovaně 
porušuje pravidla a povinnosti vyplývající ze smlouvy a domácího řádu. Domov může 
postupně použít tato nápravná opatření: ústní domluva, písemné upozornění, písemné 
napomenutí, návrh na ukončení pobytu a výpověď smlouvy ze strany Domova.  
  
16. PODÁVÁNÍ A VYŘIZOVÁNÍ STÍŽNOSTÍ 
1) Uživatel má právo podat stížnost na kvalitu nebo způsob poskytování sociální služby 
nebo na konkrétní osobu. K podání stížnosti je oprávněna jakákoliv osoba.  
2) Stížnost může být podána ústní, telefonickou, písemnou nebo elektronickou formou 
(např. e-mail, video), a to konkrétní osobou (známe stěžovatele) nebo anonymně (neznáme 
stěžovatele).  
5 
 
3) Lhůta pro vyřízení stížnosti je do 30 dnů od převzetí stížnosti. Naléhavé záležitosti se řeší 
ihned z důvodu nebezpečí z prodlení. 
4) Stížnosti jsou evidovány v Knize stížností (která je k dispozici u sociálního pracovníka) 
a jsou vyřizovány písemně. 
 
V Brušperku dne 1. 8. 2018 
Libuše Jurčíková, ředitelka 
 
