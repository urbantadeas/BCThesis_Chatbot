DDOOM
MOOVV  PPRROO  SSEENNIIOORRYY  KKLLIIM
MKKOOVVIICCEE    
ppřřííssppěěvvkkoovváá  oorrggaanniizzaaccee  
Jarmily Glazarové 245, 742 83  Klimkovice,  556 420 741, IČ: 70867844 
 
 
Poskytovatel: Domov pro seniory Klimkovice, příspěvková organizace 
 
Druh sociální služby:domovy pro seniory 
 
Charakteristika zařízení 
Jedná se o zařízení rodinného typu s celkovou kapacitou 26 klientů. Zařízení se 
nachází ve středu lázeňského města Klimkovice, uprostřed klidné vilové zástavby. Tato 
poloha domovu přináší dostupnost MHD s dojezdem do města Ostravy, dostupnost místního 
lékaře, zubaře, kadeřnictví, obchodů, kostel, hospůdky a fotbalového hřiště. Nepotřebujete-li 
nalézat zajímavosti v okolí domova, zveme Vás na posezení v naší rozkvetlé zahradě. 
 
Popis zařízení 
 
Domov pro seniory se nachází v klidné rodinné zástavbě. Třípodlažní budova je 
částečně bezbariérová s prostorným výtahem, chodbami opatřenými madly a balkónem 
v každém podlaží. 
V přízemí jsou tři pokoje zvýšené podpory a péče, které jsou vybaveny polohovacími 
postelemi.. součástí zvýšené podpory a péče  je sprcha, WC pro jejich uživatele a pracovna 
ošetřovatelského personálu. Dále se v přízemí nachází denní místnost, kuchyň a jídelna. 
V prvním a druhém patře se nachází 19 jednolůžkových pokojů s vlastním sociálním 
zařízením a kuchyňským koutem, které si mohou uživatelé vybavit vlastním nábytkem, 
kancelář ředitelky, kancelář sociální pracovnice, společenská místnost, sprcha a WC pro 
imobilní klienty, sušárna prádla a úklidová místnost. 
 
Poslání  
Domov pro seniory Klimkovice poskytuje bezpečné a důstojné zázemí seniorům, kteří  
jsou vzhledem ke svému věku  a snížené soběstačnosti odkázáni na pomoc druhých.  
Smyslem je důstojné prožití stáří našich obyvatel, udržení jejich soběstačnosti                  
a  podpora dosavadních schopností v zařízení, které se seniorům stává jejich novým 
domovem.  
  
  Cílová skupina 
 senioři pobírající starobní důchod  a zároveň se sníženou mírou soběstačnosti, 
za sníženou míru soběstačnosti považujeme stav seniora,  který není  schopen  zůstat    
v domácím prostředí, terénní služby jsou pro něj nedostačující a  jejichž sociální situace                
a zdravotní stav vyžaduje pravidelnou  pomoc a podporu jiné fyzické osoby,  
 do zařízení jsou přednostně přijímáni obyvatelé města Klimkovice. 
 
Službu neposkytujeme osobám: 
 jejichž zdravotní stav vyžaduje poskytování akutní zdravotní péče v lůžkovém 
zdravotnickém zařízení  
 které potřebují nepřetržitý dvaceti čtyřhodinový dohled a péči osobního asistenta 
 které z důvodu akutní infekční choroby nejsou schopny pobytu v zařízení  
 které mohou ohrozit, př. ohrožovat sebe a okolí pro akutní nebo nestabilizovanou 
duševní nemoc nebo závislost ( psychózy, demence, Alzheimerova choroba apod.)  
 jejichž chování by narušovalo kolektivní soužití a to zejména z důvodu duševní 
nemoci, závažné mentální poruchy, závislosti na návykových látkách nebo absenci 
sociálních návyků  
 které nejsou schopny přijímat stravu ústy v důsledku zdravotního stavu  
 jejichž potřeby nejsou slučitelné s technickým vybavením budovy 
 vyžadujícím speciální dietu  
 
Cílem poskytované služby Domova pro seniory je: 
 aby uživatelé sociální služby  zůstali co nejdéle  součástí  místního společenství, 
mohli žít co nejvíce běžným způsobem života, využívat místní instituce, které 
poskytují služby veřejnosti, přirozené vztahové sítě a své vlastní možnosti.  
 podpořit uživatele služeb při uplatňování vlastní vůle a vlastních rozhodnutí, aby 
mohli být sami sebou. Podpořit u uživatelů pocit potřebnosti, užitečnosti, důležitosti 
pro okolí, ve kterém žijí. Vytvořit prostředí, v němž by se uživatelé cítili  bezpečně, 
jako ve svém domově a mohli přiměřeně ke svému věku a zdravotnímu stavu 
provozovat své dovednosti, které získali v průběhu svého života a vyrovnali se s 
podmínkami, které stáří přináší. 
 
Základní zásady  poskytování sociální služby:  
 zásada osobní svobody - personál vytváří podmínky k zajištění soukromí 
klienta a respektuje jeho soukromí. Klient má vždy právo vyslovit a prosazovat svůj 
názor, kdykoliv opustit zařízení  a kdykoli se do něj vrátit, vyznávat náboženství dle 
svého vnitřního přesvědčení, ovlivňovat svůj zdravotní stav aktivním či pasivním 
způsobem života a nakládat se svým  volným časem jak sám uzná za vhodné 
 zásada  partnerského přístupu - uživatel  je považován za partnera zařízení, jsou 
s ním průběžně konzultovány možnosti jeho i poskytovatele 
 zásada flexibility  - uživatel je informován o možnostech poskytovatele,                   o 
nabízených službách, ze kterých si může sám, dle svých potřeb a zájmů během 
poskytování služby vybírat. Výběr služeb činí na základě svých aktuálních potřeb.   
 zásada jedinečnosti člověka – služby jsou poskytovány na základě dohody mezi 
klientem a zaměstnanci. Uživatel si stanovuje osobní cíle a sám vymezuje rozsah 
podpory ze strany personálu.  
 zásada týmové práce - zařízení preferuje týmovou práci a zaručuje vzdělané, 
kompetentní pečovatele s otevřeným, lidským přístupem.  
Domov pro seniory Klimkovice poskytuje tyto služby:  
 Ubytování v jednolůžkových, dvoulůžkových garsoniérách a na oddělení se zvýšenou 
podporou a péči, pokud to vyžaduje zdravotní stav klientů 
 Úklid pokojů  
 Praní osobního a ložního prádla, žehlení 
 Stravu - klienti mají možnost výběru plné penze  či polopenze 
 Nákup potravin a drobných předmětů denní potřeby 
 Pomoc při zvládání běžných úkonů péče o vlastní osobu ( pomoc při oblékání               
a svlékání včetně speciálních pomůcek, pomoc při přesunu na lůžko nebo vozík, 
pomoc při vstávání z lůžka, uléhání, změna poloh, pomoc při podávání jídla a pití, 
pomoc při prostorové orientaci, samostatném pohybu ve vnitřním i vnějším prostoru)  
 Pomoc při osobní hygieně nebo poskytnutí podmínek pro osobní hygienu 
 Zprostředkování kontaktu se společenským prostředím  
 Sociálně terapeutické činnosti  
 Aktivizační činnosti - trénink motorických, psychických, sociálních schopností                 
a upevňování získaných dovedností 
 Volnočasové a zájmové aktivity - pořádání výletů, grilování, kulturní programy, 
sportovně aktivizační hry 
 Pomoc při uplatnění práv, oprávněných zájmů a při obstarávání osobních 
záležitostí  
 Odvoz a doprovod k lékaři nezvládnou- li úkon zajistit rodinní příslušníci vlastními 
silami 
 
Dále: 
 - Fakultativní činnosti dle přání klienta (duchovní služba, kadeřnictví, pedikúra, 
fyzioterapie).  
-  Zdravotní péči zajišťuje smluvní lékař Domova pro seniory Klimkovice, který do 
zařízení dochází dle zdravotního stavu a potřeb jednotlivých klientů. 
 
Množství a rozsah jednotlivých služeb je klientům poskytován dle jejich potřeb. A to 
po vzájemné dohodě každého klienta a pracovníka domova pro seniory. Výsledkem 
společné domluvy je sestavení individuálního plánu péče. 
 
Jednání se zájemcem o službu a popis průběhu poskytované služby 
 
 
Zájemce o službu je rovnocenným partnerem, se kterým zaměstnanci jednají s úctou a 
snaží se pochopit sociální situaci, ve které se ocitl. Se zájemcem o službu jedná sociální 
pracovnice a ředitelka domova. Kontaktuje-li nás zájemce o službu, jsou mu sděleny veškeré 
informace srozumitelně s přihlédnutím k jeho zdravotnímu stavu tak, aby se sám mohl 
rozhodnout službu využít. Uvolní-li se v domově místo, sociální pracovnice kontaktuje a 
navštíví osobně žadatele, zjistí, co žadatel od služby očekává a zároveň společně stanoví cíl, 
který by služba měla naplnit. V den přijetí do domova uzavře ředitelka Domova pro seniory 
Klimkovice s žadatelem smlouvu o poskytnutí služby. Nový obyvatel je sociální pracovnicí 
seznámen s prostředím domova, jeho obyvateli, právy a povinnostmi. V přibližně tříměsíčním 
adaptačním období obyvatel hledá a upřesňuje své potřeby spolu se zaměstnanci domova. 
V tomto období životní změny je obyvateli věnována zvýšená pozornost. Péči a podporu 
poskytují obyvatelům zdravotní sestra a pracovníci sociální péče. zdravotní péči zajišťuje 
smluvní lékař. Obyvatelé se mohou účastnit aktivizačního programu, který se koná třikrát 
týdně, do domova dochází rehabilitační sestra. 
Každý obyvatel má svého klíčového pracovníka. Vztah mezi klíčovým pracovníkem a 
obyvatelem je rovnocenný a dobrovolný. Obyvatel si stanoví cíl  a pomocí individuálního 
plánu, ve kterém je cíl konkretizován, společně s pomocí klíčového pracovníka, ho realizuje. 
Cíle obyvatele a služby mu poskytované stojí na skutečných potřebách, vycházejících 
z dovedností a možností obyvatele, vyjadřují jeho přání. 
 
Podávání stížností 
Není li obyvatel spokojen s poskytováním služby, s prací nebo chováním personálu, má právo 
podat stížnost. Způsob podávání a vyřizování stížností se řídí vnitřní směrnicí pro podávání a 
vyřizování stížností. Podané stížnosti jsou vnímány jako nástroj ke zlepšení poskytované 
služby 
 
vypracovala: Bc. Marie Zetková                    10. 5. 2007    
schválila : Bc. Marie Zetková 
datum poslední revize:  25. 4. 2011 
 
 
 
