 
Klasifikace informací: Neveřejné
  
 Popis realizace poskytování sociální služby 
Domov pro seniory LADA 
1) Cílová skupina klientů 
osoby: 
▪ se sníženou schopností zvládat základní životní potřeby a potřebují při péči o svou 
osobu pomoc nebo podporu jiné osoby 
▪ které nemohou využít jiný typ sociální služby ve svém přirozeném prostředí 
▪ s absencí rodiny či jiných blízkých osob 
▪ se sníženou schopností rodiny zajistit péči v potřebném rozsahu 
 
Věková struktura cílové skupiny: 
▪ dospělí od 55 let, při nedosažení věkové hranice může být ředitelkou zařízení udělena 
výjimka 
Sociální službu neposkytujeme  
osobám: 
▪ které nedosáhly věku 55 let – (výjimku u osob mladších může udělit ředitelka zařízení) 
▪ které jsou schopny za pomocí rodiny nebo jiné sociální služby žít ve svém přirozeném 
prostředí 
▪ s infekčním onemocněním 
▪ jejichž zdravotní stav vyžaduje péči zdravotnického zařízení nebo nepřetržitou 
přítomnost lékaře 
▪ jejichž chování by narušilo kolektivní soužití – těžké mentální postižení, závažné 
psychiatrické 
onemocnění, 
nestabilizované 
duševní 
onemocnění, 
demence, 
Alzheimerova choroba  
 
2) Poslání sociální služby 
Posláním Domova pro seniory LADA je poskytnout seniorům a osobám od 55 let, kteří nejsou 
schopni z důvodu snížené schopnosti zvládat základní životní potřeby a žít v původním 
domácím prostředí podporu a pomoc dle jejich individuálních potřeb a přání, s ohledem na 
respektování svobodné vůle. Klientům je poskytována taková míra podpory, která jim umožní 
žít spokojený a důstojný život a nabízí možnost návratu zpět do domácího prostředí, nebo 
pokračování seniorského života v prostředí Domova pro seniory LADA. 
Cíle sociální služby 
 
▪ udržet a rozvíjet schopnosti a dovednosti klienta 
▪ zachovávat a rozvíjet kontakty klienta se svou rodinou nebo jinými blízkými osobami a 
společenským prostředím 
▪ udržovat schopnosti klienta v uplatňování svých zájmů 
 
Klasifikace informací: Neveřejné
▪ zachovávat nezávislost a svobodné rozhodování klienta 
 
Cílů je dosahováno 
▪ Kvalitním poskytováním sociální a ošetřovatelské péče 
▪ Zjišťováním konkrétních zájmů a přání klienta a to i alternativní formou komunikace 
▪ Individuálním plánováním služby 
▪ Udržováním kontaktů s rodinou a společenským prostředím 
▪ Motivováním klientů k zapojení do aktivit, které zařízení nabízí 
▪ Poskytováním poradenství a pomoci při uplatňování práv a zájmů klientů  
▪ Úpravou prostředí, které se co nejvíce přibližuje k domácímu způsobu života 
▪ Využíváním běžných služeb 
 
Zásady poskytované sociální služby 
▪ Ochrana osobní svobody, soukromí klienta 
▪ Ochrana klienta před předsudky a negativním hodnocením ze strany veřejnosti 
▪ Plánování služby s ohledem na přání, potřeby klientů a s ohledem na jeho zájmy a 
zvyklosti 
▪ Poskytování sociální služby v souladu s vnitřními předpisy pravidly, pokyny a 
nařízeními 
▪ Dostupnost sociální služby – územní (spojení MHD dopravou, časová – každodenní, 
celodenní péče, ekonomická  - výše úhrady je v souladu ustanovení zákona o sociálních 
službách) 
▪ Zajištění služby odborně způsobilým personálem a zajištění vzdělávání pracovníků 
v souladu se Zákonem č. 108/2006 Sb., o sociálních službách v platném znění 
▪ V zařízení je preferován sociální model poskytování sociální služby. V rámci tohoto 
modelu zajišťuje a garantuje kvalitu poskytované služby vedoucí pobytové služby 
(sociální pracovník) v návaznosti na metodické vedení týmu pracovníků v sociálních 
službách a zdravotních sester.  
 
3) Prostředí a podmínky 
Materiální, technické a hygienické podmínky jsou poskytovatelem zajištěny s ohledem na 
druh a kapacitu poskytované sociální služby, okruh osob a jejich potřeby.  
▪ Součástí jednotlivých oddělení v Domově pro seniory LADA jsou centrální koupelny, 
které jsou vybaveny sprchovacími křesly. Koupelna na 3. a 4. oddělení je vybavena 
koupacím lůžkem. Personál v přímé péči využívá ke své práci speciální vozíky, zvedáky 
pro imobilní klienty.  Klienti mají k dispozici kompenzační pomůcky (hůlky, 
francouzské hole, chodítka, vozíky). 
▪ Prostory Domova pro seniory LADA jsou udržovány čisté a esteticky upravené. 
▪ Domov LADA má zpracována Vnitřní pravidla č.21/2019 (SQ-4) - pro poskytování 
pobytové sociální služby, se kterými jsou seznámeni pracovníci i klienti zařízení. 
 
Klasifikace informací: Neveřejné
▪ Domov pro seniory Lada má zpracovány směrnice pro BOZP a požární ochranu, 
předpisy jsou uloženy u ředitelky zařízení. Zařízení má platné revize všech elektrických 
zařízení. 
▪ Pobytovou sociální službu poskytuje poskytovatel v důstojném prostředí, které 
odpovídá potřebám klientů. 
▪ Vnitřní i venkovní prostory jsou zrekonstruovány s ohledem na dané možnosti, 
odpovídají potřebám klientů využívajících sociální službu. Prostory zařízení jsou 
bezbariérové, dobře přístupné. 
▪ Klienti i návštěvy mohou využívat zahradu, která je součástí domova. 
 
 
Vnitřní prostory zařízení tvoří: 
▪ 8 jednolůžkových, 15 dvojlůžkových pokojů vybavených nábytkem poskytovatele 
sociální služby. Klienti mají možnost dovybavit si pokoji vlastními, drobnými 
předměty, obrázky, na pokoji mohou mít vlastní televizor a radiopřijímač. Každý klient 
má na pokoji k dispozici uzamykatelnou skříňku. Soukromí na dvojlůžkových pokojích 
je zajištěno zástěnou. 
▪ Koupelny a WC zařízení jsou součástí každého oddělení. 
▪ Jídelna pro klienty je na každém oddělení. Mimo čas podávání stravy jsou využívány 
ke společnému setkávání klientů, aktivizačním činnostem i společenským akcím. 
V jídelně na II. oddělení je k dispozici knihovnička. 
▪ Kuchyňka na I. a III. oddělení je vybavena myčkou na nádobí, mikrovlnnou troubou a 
ledničkou 
▪ Prádelna – vybavena pračkami a sušičkou prádla. 
Venkovní prostory zařízení tvoří: 
 
▪ Zahrada 
▪ Bezbariérové terasy 
 
4) Místní a časová dostupnost poskytované sociální služby 
 
 
Místo a dobu poskytování sociální služby určuje poskytovatel podle druhu sociální služby 
a okruhu osob, kterým je služba poskytována a dle jejich potřeb. 
Místní dostupnost 
Domov pro seniory LADA je dostupný pro klienty, rodinné příslušníky i zaměstnance. Nachází 
se 10 minut od zastávky tramvají a autobusů. Odtud je spojení do všech částí Ostravy. 
Návštěvníci domova mohou parkovat přímo v areálu domova na vyhrazených místech. 
Časová dostupnost 
Péče v Domově pro seniory LADA je poskytována 24 hodin denně po celý rok.  
Pracovníci v sociálních službách dle §116a) zákona o sociálních službách pracují 
v nepřetržitém provozu. Klienti mají na svých pokojích signalizační zařízení k přivolání 
 
Klasifikace informací: Neveřejné
personálu kdykoli to potřebují. Na přání klienta a s jeho souhlasem provádí personál pravidelné 
obchůzky v nočních hodinách. 
 
Vedoucí pobytové služby, pracovnice pro aktivizační činnosti a administrativní pracovnice 
pracují na ranních směnách, v pracovních dnech. 
Zdravotní sestry pracují na denních 12hodinových směnách. 
Sociální poradenství poskytuje vedoucí pobytové služby v pondělí až pátek od 8,00 – 12,00 a 
od 13,00 – 15,00 a dle telefonické domluvy i v jiný čas. 
Úhradu za pobytovou sociální službu mohou klienti a rodinní příslušníci přinést osobně 
v pondělí až pátek od 8,00 – 12,00 a od 13,00 – 15,00, dle domluvy i v jiný čas, nebo provést 
bankovním převodem na účet poskytovatele. 
Domov pro seniory LADA není uzavřené zařízení. Návštěvní doba je omezena pouze dobou 
nočního klidu od 22,00 – 6,00hodin. Návštěvám je doporučováno respektovat pokyny 
personálu v době provádění osobní hygieny klientů, podávání stravy a při zvýšené nemocnosti. 
5) Popis konkrétních nabízených činností a úkonů sociální služby 
 
Pobytová služba zahrnuje tyto základní činnosti: 
▪ poskytnutí ubytování 
▪ poskytnutí stravy 
▪ pomoc při osobní hygieně nebo poskytnutí podmínek pro osobní hygienu 
▪ pomoc při zvládání běžných úkonů péče o vlastní osobu 
▪ zprostředkování kontaktu se společenským prostředím 
▪ sociálně terapeutické činnosti 
▪ aktivizační činnosti  
▪ pomoc při uplatňování práv, oprávněných zájmů a při obstarávání osobních záležitostí 
 
Pobytová sociální služba je zahájena uzavřením „Smlouvy o poskytování pobytové sociální 
služby v Domově pro seniory LADA“ mezi poskytovatelem- LADASENIOR s.r.o., a klientem 
(opatrovníkem, zmocněncem). 
Smlouva obsahuje vymezení podmínek, průběhu a rozsahu poskytovaných služeb. 
Pobytová sociální služba je poskytována v souladu se Zákonem č.108/2006 Sb., o sociálních 
službách v platném znění, s navazujícími prováděcími vyhláškami a obecně právními předpisy. 
 
 
 
 
 
Klasifikace informací: Neveřejné
Ubytování  
Ubytování je zajištěno na jednolůžkovém nebo dvoulůžkovém pokoji. Sociální zařízení pro 
klienty na 1., 2. a 3. oddělení se nachází mimo pokoje a jsou součástí každého oddělení. Dva 
dvoulůžkové pokoje na 4. oddělení mají přímý vstup do centrální koupelny. 
Pokoje jsou vybaveny postelí, skříní nebo komodou, židlí, uzamykatelným nočním stolkem a 
lampičkou. Klient si může dovybavit pokoj vlastními drobnými předměty, obrázky apod. 
Soukromí na dvoulůžkovém pokoji je zajištěno žaluzií nebo paravánem. 
Klient může mimo svůj pokoj využívat i společné prostory (jídelny, chodby, terasy) 
Do ubytování je zahrnuto topení, potřeba studené a teplé vody, elektrická energie, praní a 
žehlení prádla, úklid. 
Klient může mít na pokoji vlastní rádio a televizi. Na dvoulůžkovém pokoji je poslech umožněn 
přes sluchátka. 
Přeje-li si klient přestěhování na jednolůžkový pokoj, vedoucí pobytové služby zapíše jeho 
požadavek do Seznamu zájemců o jednolůžkový pokoj. Seznam zájemců o jednolůžkový pokoj 
nemá pro poskytovatele závazný charakter a nezakládá právo klienta k přestěhování. Pokud je 
klient přestěhován na jednolůžkový pokoj, změna bude zaznamenána formou Dodatku ke 
smlouvě. 
Stravování 
 
Poskytovatel zajišťuje uživatelům celodenní stravu, strava je dodávána externím dodavatelem 
a je odpovídající věku, zásadám racionální výživy a potřebám dietního stravování. 
Strava je poskytována v následujícím rozsahu: 
▪ 3 hlavní a 1 vedlejší jídlo - strava normální (racionální) 
▪ 3 hlavní a 1 vedlejší jídlo - šetřící 
▪ 3 hlavní a 3 vedlejší jídla - strava diabetická 
 
Výše úhrady za stravu je specifikována v Kalkulaci, která je přílohou Smlouvy o poskytování 
pobytové sociální služby. Jídelní lístek je vyvěšen na nástěnkách jednotlivých oddělení. Klient 
má k dispozici jídelníček týden předem k vlastnímu výběru jídla. Strava je klientům podávána 
na jídelnách jednotlivých oddělení, nebo s ohledem na zdravotní stav klienta na pokoji. 
 
 
 
 
Klasifikace informací: Neveřejné
Osobní hygiena, hygienické podmínky 
Každý klient pečuje o svou hygienu a čistotu oblečení dle svých možností a schopností. 
V Domově pro seniory LADA je zprostředkovávána pravidelně návštěva kadeřnice a 
pedikérky. Při úklidu pokojů je klientům doporučena jejich přítomnost. 
Hygienické pomůcky si zajišťuje a hradí klient, může využít nákupu zprostředkovaného 
pracovníkem domova. 
Klienti jsou informování o nutnosti udržování čistoty na pokojích i ve společných prostorách 
domova. Vlastní donesené potraviny, které klient onačí svým jménem, si může uložit do lednice 
určené pro klienty domova. Pokud klient nedodržuje hygienické předpisy, má na pokoji nebo v 
lednici uloženy zkažené potraviny a ohrožuje jiné klienty zápachem, infekcí, sjedná vedoucí 
pobytové služby nápravu.  
Kouření je v prostorách zařízení zakázáno. 
Individuální plánování služby 
Poskytovatel se snaží zajistit klientovy poskytování sociální služby dle předem vyjednaných 
přání a potřeb. 
Klient si plánuje průběh služby tak, aby byly naplněny jeho přání, očekávání a potřeby. 
Klientovi je při sestavování a vyhodnocování individuálního plánu nápomocen klíčový 
pracovník a sociální pracovník pro aktivizace a individuální plánování. 
Pokud klient není schopen verbálně komunikovat, jsou využívány prostředky alternativní 
komunikace a informace referujících osob. 
Na přání klienta se na sestavení individuálního plánu mohou podílet i osoby blízké. Na 
naplňování individuálního plánu se podílí: pracovníci v sociálních službách, pracovník pro 
aktivizace, vedoucí pobytové služby, všeobecná zdravotní sestra a jiné osoby. 
O průběhu naplňování individuálního plánu jsou vedeny záznamy, klient má právo do svého 
individuálního plánu nahlížet. 
Osobní věci klientů 
Zájemce o službu při informativní schůzce obdrží orientační seznam ošacení a osobní předmětů. 
Klient nebo rodinný příslušník označí ošacení jména klienta na skrytém místě. 
Každý klient má na pokoji uzamykatelný noční stolek k úschově cenností. Pokud si klient své 
cennosti a finanční hotovost do uzamykatelného stolku neuloží, nenese při ztrátě poskytovatel 
zodpovědnost. Občanský průkaz a kartu zdravotní pojišťovny má každý klient u sebe.  
Finanční záležitosti 
Výše úhrady za sociální službu je specifikována v Kalkulaci, která je přílohou Smlouvy o 
poskytování pobytové sociální služby. 
 
Klasifikace informací: Neveřejné
Při zahájení služby v průběhu měsíce, je klientovi stanovena poměrná část úhrady za ubytování 
a stravu a poměrná část přiznaného příspěvku na péči. Od následujícího měsíce hradí klient 
plnou výši úhrady. 
Pokud klientovi po úhradě ubytování a stravy nezůstane 15% jeho příjmu, je se souhlasem 
osoby blízké sepsána „ Dohoda o finanční spoluúčasti“, pokud k dohodě nedojde, klientovi je 
stanovena úhrada ve snížené výši. Klient může platit úhradu osobně v hotovosti, nebo 
převodem na účet poskytovatele. Individuální peněžní i listovní zásilky předává přímo 
pracovník pošty klientovi 
Zdravotní péče 
Zdravotní péče je klientům zajištěna prostřednictvím praktického lékaře, popř. jinými externími 
lékaři. Ošetřovatelskou péči poskytuje registrovaná zdravotní sestra, přímou obslužnou péčí 
zajišťují pracovníci v sociálních službách dle§116a). 
O hospitalizaci rozhoduje praktický lékař, případně odborný lékař. Předepsané léky si může 
klient vyzvednout ve zvolené lékárně sám, popř. mu vyzvednutí zajistí ve smluvní lékárně 
poskytovatel. 
Aktivizační činnost 
Klienti mohou využívat nabídku aktivizačních činností, které pravidelně v zařízení probíhají. 
Aktivizační programy probíhají v souladu s individuálními plány klientů. K těmto činnostem je 
vymezen prostor jídelen na každém oddělení, terasy, zahrada. Poskytovatel klienty podporuje 
ve využití vhodných aktivit.  
 
Návštěvy 
Domov pro seniory LADA je otevřeným zařízením. Doba návštěv je prakticky omezena pouze 
dobou nočního klidu, to je v době od 22,00 do 6,00 hodin. Návštěvám se doporučuje 
respektovat soukromí druhého klienta na dvoulůžkovém pokoji především v době provádění 
osobní hygieny. Návštěvy mohou vstupovat i se psy, majitel však zodpovídá za klid a bezpečí 
druhých osob. 
6) Fakultativní služby        
 
Dle zákona č.108/2006 Sb., o sociálních službách, ve znění pozdějších předpisů, mohou být 
poskytovány sociální služby nad rámec základních činností. Jedná se o fakultativní služby, zda 
je bude klient využívat, záleží na jeho rozhodnutí. V současné době nejsou v domově 
fakultativní služby poskytovány, klienti neprojevují zájem. 
 
 
 
 
Klasifikace informací: Neveřejné
Ostatní služby 
Poskytovatel zprostředkovává na přání klienta nákup pracovníkem zařízení. Garantuje klientovi 
nákup 1x týdně – 1nákupní taška. 
Po domluvě s vedoucí pobytového zařízení je možné zprostředkovat výměnu občanského 
průkazu. V zařízení zprostředkováváme služby kadeřnice a pedikérky.  
 
7) Jednání se zájemcem o službu v Domově pro seniory LADA 
▪ Probíhá po zjištění skutečného zájmu o námi nabízenou sociální službu v pracovně 
vedoucí pobytové služby. Jednání probíhá v souladu s Vnitřními pravidly  
č. 13/2019(SQ-3) – pro jednání se zájemcem o službu  
▪ V případě, že poskytování sociální služby je projednáváno s opatrovníkem osoby, která 
projevuje vážně míněný nesouhlas s poskytováním sociální služby, jednání se řídí 
Vnitřními pravidly č.27/2019(SQ-4) – pro řešení situace při projevení vážně 
míněného nesouhlasu klienta s poskytováním sociální služby. 
Vedoucí pobytové služby 
▪ 
Jednání přizpůsobuje aktuálnímu zdravotnímu stavu zájemce a jeho možnostem a 
schopnostem. 
▪ Podává zájemci informace o způsobu a podmínkách poskytované sociální služby, aby 
zájemce mohl posoudit, zda je pro něj tento typ služby vyhovující.  
▪ Respektuje rozhodnutí zájemce, pokud si přeje přítomnost rodinného příslušníka či jiné 
osoby při jednání.  
▪ Respektuje osobnost zájemce, dodržuje diskrétnost při jednání, důvěrnost sdělených 
informací, zásady pro ochranu osobních údajů.  
▪ Předává zájemci informace o poslání a zásadách sociální služby, cílové skupině, které 
je služba poskytována a které naopak službu neposkytuje, jaká jsou kritéria pro přijetí, 
objasňuje smluvní podmínky, seznamuje s domácím řádem a úhradami za sociální 
službu. 
 
Sociální šetření 
 
Vedoucí pobytové služby 
 
▪ Kontaktuje zájemce (nebo osobu, kterou si sám určil) telefonicky nebo písemně a 
domlouvá termín návštěvy. 
▪ Při návštěvě se prokáže zájemci identifikačním průkazem. 
▪ Vede se zájemcem rozhovor, zjišťuje, zda má žadatel dostatek informací o námi 
nabízené sociální službě, chybějící informace doplňuje, odpovídá na dotazy zájemce. 
▪ Rozhovor přizpůsobuje jeho zdravotnímu stavu, možnostem a schopnostem, popř. 
využívá alternativní komunikaci.  
 
Klasifikace informací: Neveřejné
▪ Doplňuje a ověřuje údaje v žádosti, předá žadateli telefonní kontakt. 
▪ Vyhotoví písemný záznam ze sociálního šetření, který je podkladem k naplánování 
zahájení a průběhu služby dle přání a potřeb zájemce a s ohledem na jeho osobní cíle. 
▪ Provádí informativní schůzku. 
 
Výběr žadatele z pořadníku 
Vedoucí pobytové služby 
 
▪ Připraví žádosti ze seznamu zájemců. 
▪ Zkonzultuje žádosti se všeobecnou zdravotní sestrou. 
▪ Vybere vhodného žadatele. 
▪ S výběrem žadatele seznámí ředitelku zařízení. 
▪ Telefonicky nebo písemně kontaktuje zájemce o službu. 
 
Informativní schůzka před zahájením pobytové sociální služby 
▪ Informativní schůzka probíhá v kanceláři vedoucí pobytové služby nebo v místě 
trvalého bydliště nebo aktuálního pobytu žadatele. 
▪ Informativní schůzky se účastní vedoucí pobytové služby, žadatel popř. osoba, kterou 
si žadatel zvolí, nebo opatrovník žadatele. 
 
Vedoucí pobytové služby 
 
▪ 
Předává zájemci informace srozumitelným způsobem, přizpůsobuje hovor aktuálnímu 
zdravotnímu stavu zájemce a jeho možnostem a schopnostem. 
▪ Aktualizuje informace o zájemci, seznámí zájemce s podmínkami a rozsahem 
poskytovaných služeb, úhradami za sociální službu. 
▪ Seznámí zájemce s individuálním plánováním služby, zodpovídá dotazy zájemce. 
▪ Domlouvá společně se zájemcem den zahájení pobytové sociální služby. 
▪ Předává potřebné informace zdravotní sestře. 
 
Zahájení pobytové sociální služby 
▪ Vedoucí pobytové služby uvede klienta na pokoj, představí spolubydlícímu a postupně 
i ostatním klientům. 
▪ S klientem se přivítá personál na směně a zdravotní sestra. 
▪ Pečovatelský personál pomůže klientovi s uložením osobních věcí. 
▪ Vedoucí pobytové služby seznámí klienta se Smlouvou o poskytování pobytové sociální 
služby a Domácím řádem Domova pro seniory LADA. 
 
 
 
Klasifikace informací: Neveřejné
8) Uzavírání smlouvy o poskytování sociální služby, individuální plánování 
Smlouva mezi poskytovatelem a klientem je uzavřena za těchto podmínek: 
▪ Smlouva vyjadřuje svobodnou vůli obou smluvních stran, není uzavřena v tísni. 
▪ Poskytovatel i klient je seznámen s obsahem Smlouvy, rozumí jejímu obsahu, se kterým 
souhlasí.  
▪ Souhlas s obsahem Smlouvy stvrzují svým podpisem. 
▪ S obsahem Smlouvy klienta seznámí vedoucí pobytové služby, seznámení probíhá 
formou pro klienta srozumitelnou. Porozumění obsahu si vedoucí pobytové služby 
ověřuje následným dotazováním. 
▪ Pokud není možné klienta s obsahem Smlouvy seznámit čtenou formou, využívá 
prostředky alternativní komunikace. 
▪ Účastníkem procesu zajištění smluvního vztahu může být i osoba, kterou si klient sám 
zvolí. 
▪ Je-li klient zbaven nebo omezen způsobilosti k právním úkonům je při zajištění 
smluvního vztahu přítomen opatrovník. 
Vyhotovení Smlouvy o poskytování pobytové sociální služby 
▪ Smlouvu vyhotoví vedoucí pobytové služby. K vyhotovení využívá údaje o osobních 
datech klienta popř. opatrovníka, údaje o typu stravy, typu ubytování, výši důchodu a 
příspěvku na péči. 
▪ Smlouva nabývá platnost podpisem obou smluvních stran v den zahájení pobytové 
sociální služby. Pokud klient nezačne službu využívat od stanoveného data, nenabude 
Smlouva účinnosti. 
▪ Za klienta, který není schopen podpisu, Smlouvu podepisuje s jeho souhlasem vedlejší 
účastník tj. osoba, kterou si klient sám určí. 
▪ Za klienta, který je zbaven nebo omezen způsobilosti Smlouvu podepisuje opatrovník. 
▪ Smlouva je vyhotovena ve dvou originálech, jeden obdrží klient, druhý je založen do 
osobního spisu klienta. V případě že, Smlouvu podepisuje opatrovník, obdrží také 
originál Smlouvy. 
▪ Při změně údajů uvedených ve Smlouvě je vyhotoven Dodatek ke Smlouvě. 
 
Přílohy Smlouvy: 
▪ Individuální plán klienta  
▪ Záznam ze sociálního šetření 
▪ Domácí řád 
▪ Ceník a kalkulace služby 
 
Dohody: 
▪ Dohoda o finanční spoluúčasti rodiny 
▪ Dohoda o ukončení pobytové sociální služby v Domově pro seniory LADA 
 
 
 
Klasifikace informací: Neveřejné
 
Individuální plánování 
 
Individuální plánování probíhá v souladu se zásadami poskytování sociálních služeb. 
Rozsah poskytovaných služeb včetně přání a potřeb je sjednán v Záznamu ze sociálního šetření, 
který je přílohou Smlouvy o poskytování pobytové sociální služby a specifikován 
v individuálním plánu klienta. 
 
Cílem individuálního plánování je zajistit poskytování sociální služby v souladu s předem 
vyjednanými požadavky a individuálním plánem klienta. Individuální plán vychází z přání a 
potřeb klienta, je pravidelně zaznamenáván a aktualizován, dle aktuálních potřeb se upravuje. 
Součástí individuálního plánu jsou záznamy o realizaci individuálního plánu, které slouží jako 
důkaz jeho naplňování, provádí se v aktuálním čase. Každý klient má sestaven plán péče, jehož 
součástí je záznam hodnocení péče, který se provádí 1x za 6 měsíců, obsahuje informace o 
aktuálním způsobu péče o klienta. Přílohou plánu péče je formulář - Schopnost zvládat základní 
životní potřeby, záznam do formuláře se provádí jednou měsíčně, 1x ročně jsou tyto záznamy 
vyhodnoceny. Záznamy hodnocení péče mohou sloužit jako podklad k přepracování nebo 
doplnění individuálního plánu a jako podklad ke zvýšení kvality poskytované sociální služby. 
 
Zásady individuálního plánování  
▪ Poskytování sociálních služeb v Domově pro seniory LADA vychází z přání a potřeb 
klienta. 
▪ Stanovení individuálního plánu je vždy plánem klienta. Klient je vnímán jako partner, 
nikoliv jako objekt péče.  
▪ Individuální plán musí být srozumitelný a konkrétní.  
▪ V průběhu poskytování služby lze individuální plán přehodnocovat a měnit.  
▪ Individuální plány jsou stanoveny s konkrétním termínem plnění a vymezením osob, 
které se budou na jejich realizaci podílet. 
Proces individuálního plánování 
 
▪ Jako podklad pro vytvoření prvotního individuálního plánu slouží Záznam ze sociálního 
šetření. 
▪ Klient je seznámen s účelem a výhodami individuálního plánování. 
▪ Klíčový pracovník vede s klientem rozhovor, využívá všechny formy komunikace. 
▪ Klient sám rozhoduje o individuálním plánu i způsobu jeho naplnění. 
▪ Klient vyjadřuje svá přání, očekávání a potřeby od poskytované sociální služby, které 
jsou podkladem pro stanovení společného cíle klíčového pracovníka a klienta – 
vytvoření individuálního plánu. 
▪ Společně stanoví jednotlivé kroky k naplnění individuálního plánu s vymezením osob, 
které se budou na plnění podílet. 
 
Klasifikace informací: Neveřejné
▪ Individuální plán je vyhodnocen minimálně jedenkrát za půl roku nebo ihned při zjištění 
nevhodně nastaveného plánu, na přání klienta, při změně zdravotního stavu, závislosti 
na poskytované službě nebo potřeb klienta nebo při zjištění nových důležitých informací 
o klientovi. 
▪ Individuální plány jsou vyhodnoceny písemně, vyhodnocení je uloženo v sociální 
dokumentaci klienta. 
▪ Na hodnocení se podílí klient, klíčový pracovník, popř. sociální pracovník, 
administrativní pracovník a další osoby podílející se na individuálním plánování. 
▪ Při dosažení individuálního plánu je plán uzavřen a stanoven nový. 
▪ Při nedosažení individuálního plánu dojde k jeho přehodnocení, nebo ukončení 
z důvodu nesplnitelnosti a stanovení plánu nového. 
 
 
Osoby podílející se na plánování služby a sestavení individuálního plánu 
 
Klient – hlavní osoba v procesu individuálního plánování využívající sociální službu, aktivně 
vstupuje do tvorby, hodnocení a přehodnocování individuálního plánu, rozhoduje o osobách, 
které se budou podílet na naplňování individuálního plánu, má právo nahlížet do sociální 
dokumentace. 
Klíčový pracovník - pracovník v sociálních službách dle § 116a) zákona o sociálních službách, 
který s klientem pracuje v souladu s jeho individuálním plánem, má důvěru klienta a je s ním 
v blízkém kontaktu, zajímá se a zná jeho přání, potřeby a osobní historii. Je klientovi 
nápomocen při formulaci individuálního plánu, provádí záznamy o jeho naplňování 
(2xměsíčně) a zodpovídá za jejich správnost. Předává informace o klientovi kompetentním 
pracovníkům, svou činností podporuje klienta v naplňování kroků individuálního plánu, spolu 
s klientem hodnotí jeho dosažení. Podílí se na zjišťování přání a potřeb u klientů 
komunikujících neverbálním způsobem pomocí jiných technik (pozorování, empatická 
fantazie, komunikační tabulky). 
Další osoby vstupující do individuálního plánování – do procesu vstupují na přání klienta, 
např. vedoucí pobytové služby, všeobecná zdravotní sestra, pracovnice pro aktivizace, 
pracovníci v sociálních službách, rodinní příslušníci, praktický lékař, odborní lékaři, právník, 
duchovní, zástupci občanských sdružení, dobrovolníci aj. 
Tvorba individuálního plánu u komunikujícího klienta 
▪ Základním nástrojem při zjišťování přání a potřeb klienta je rozhovor. 
▪ Klíčový pracovník si s klientem předem sjedná termín setkání. 
▪ Klíčový pracovník naslouchá klientovi, klade otevřené otázky, motivuje jej a podporuje 
klienta při formulaci individuálního plánu. 
▪ Individuální plán klienta zaznamenává a dojednává jednotlivé kroky k jeho dosažení. 
▪ Společně s klientem stanoví termín plnění jednotlivých kroků a osoby, které se na 
naplňování budou spolupodílet, stanoví termín pro vyhodnocení a přehodnocení 
individuálního plánu. 
 
Klasifikace informací: Neveřejné
▪ Klíčový pracovník po ukončení rozhovoru shrne klientovi průběh naplňování 
individuálního plánu. 
▪ Klíčový pracovník sestaví individuální plán a seznámí klienta s písemnou formou. 
▪ Klíčový pracovník předá informace osobám podílejícím se na naplňování 
individuálního plánu. 
.       
Tvorba individuálního plánu u nekomunikujícího klienta 
Klíčový pracovník zjišťuje přání a potřeby u nekomunikujícího klienta pomocí prostředků 
alternativní komunikace např. obrázků, fotek, předmětů a uvedených metod. Klíčový pracovník 
vytváří hypotézy o přáních a potřebách klienta a poznatky ověřuje a doplňuje spolu s ostatními 
členy pracovního týmu. Na základě těchto hypotéz sestaví individuální plán klientovi tak, aby 
mu byly poskytovány služby co nejkvalitněji.  
▪ Rozhovor s rodinnými příslušníky, nebo jinými blízkými osobami – poskytují 
informace o dřívějším způsobu života, zvycích, koníčcích, zálibách apod. 
▪ Pozorování klienta v reálné situaci - sledování reakcí a projevů klienta na určitou 
situaci. 
▪ Využití empatické fantazie – představení se sama sebe v situaci klienta, vcítění se do 
této situace a zamyšlení se nad tím, co bychom v dané situaci potřebovali. 
▪ Analýza uspokojování potřeb - vycházíme ze základních lidských potřeb (Maslow), 
procházíme jednotlivé potřeby a zamýšlíme se nad tím, jak jsou u konkrétního klienta 
naplňovány. Poznatky konzultujeme s ostatními členy pracovního týmu. 
 
Tvorba individuálního plánu u klienta s vysokou mírou závislosti na pomoci 
druhé osoby 
▪ Klíčový pracovník používá stejný postup jako u nekomunikujícího klienta. 
▪ Při sestavování individuálního plánu se zaměřuje na uspokojování bio – psycho – 
sociálních potřeb a spirituálních potřeb klienta. 
▪ Do individuálního plánu je vhodné zahrnout prvky bazální stimulace. 
 
9) Popis způsobu podávání a vyřizování stížností 
 
Přijímání stížností 
 
▪ Přijímat podněty a stížnosti na kvalitu na způsob poskytování sociální služby mohou 
všechny PSS dle § 116a), klíčový pracovník, zdravotní sestra, vedoucí pobytové služby, 
pracovnice pro aktivizace a IP a ředitelka zařízení. 
▪ Pokud je podnět nebo stížnost předána ústně pracovnici PSS dle §116a), klíčové 
pracovnici, pracovnici pro aktivizace nebo zdravotní sestře – požádají směnovou 
vedoucí nebo vedoucí pobytové služby o zhotovení záznamu do formuláře „Stížnost na 
kvalitu nebo způsob poskytování služby“. 
▪ Tyto formuláře jsou pracovnicím volně přístupné v kanceláři Domova pro seniory 
LADA. 
 
Klasifikace informací: Neveřejné
▪ Ředitelka, popř. vedoucí pobytové služby musí být neprodleně následující den 
informována o podaném podnětu či stížnosti.  
 
Způsob podávání stížností 
 
▪ Podněty, stížnosti je možno podat ústně do protokolu, písemně, telefonicky 
elektronicky, nebo prostřednictvím schránky důvěry. 
▪ Stížnosti mohou podávat všichni klienti a osoby jednající v jejich zájmu.  
▪ Pokud stěžovatel při ústním jednání trvá na zachování anonymity, má právo požádat, 
aby jeho jméno nebylo uváděno. Všichni zúčastnění jsou povinni zachovat mlčenlivost 
o totožnosti stěžovatele. 
▪ Pro anonymní písemná podání jsou na odděleních k dispozici přenositelné „Schránky 
důvěry“. Schránky může otevřít pouze vedoucí pobytové služby. Schránky se 
kontrolují a to každé pondělí a čtvrtek. Schránky jsou zapečetěné resp. přelepené. 
 
▪ Podnět nebo stížnost může být rovněž podána ze strany zaměstnance služby (např. 
porušení povinnosti uživatele vyplývající ze smlouvy, nevhodné chování klienta 
vytvářející zneklidňující prostředí atd.). 
 
Vyřizování stížností  
 
▪ Aby se zabránilo podjatosti personálu vůči osobě, která stížnost podala, stížnosti 
prošetřuje a vyřizuje ředitelka Domova pro seniory LADA, v případě nepřítomnosti 
ředitelky v zařízení, stížnost prošetří a vyřídí zastupující vedoucí pobytové služby.  
▪ Písemná stížnost nebo písemný záznam o stížnosti je ředitelkou prošetřen, 
zdokumentován a osoba, která stížnost podala je o výsledku písemně vyrozuměna, 
včetně případných náprav do 30 dnů. 
▪ Není-li možné termín ze závažných důvodů dodržet je tato skutečnost osobě, která 
stížnost podala písemně oznámena.  
▪ V průběhu šetření a vyřizování stížnosti je dbáno na ochranu osobních údajů všech 
dotčených osob. 
 
 
▪ Při projednávání stížnosti je dán prostor k vyjádření všem, kterých se stížnost dotýká.  
 
- 
Stížnost na zaměstnance zařízení – rozhovor s klientem, případnými svědky a 
písemné vyjádření konkrétní pracovnice. 
- 
Stížnost na jiného klienta – rozhovor s oběma stranami, případnými svědky. 
- 
Stížnost na poskytovanou zdravotní péči – vzhledem k ochraně citlivých údajů, tuto 
stížnost ředitelka postupuje k vyřízení vedoucí pobytové služby, popř. smluvnímu 
lékaři. Rovněž by stížnost měla přijmout zdravotní sestra. Tím není dotčena evidence 
stížnosti. 
- 
Stížnost na materiální nebo technickou stránku služby -   projedná ředitelka zařízení 
popř. vedoucí pobytové služby.  
 
 
▪ Při anonymním podání stížnosti budou o výsledku šetření a opatření ředitelkou 
informováni všichni klienti oddělení, písemná odpověď bude vyvěšena na nástěnku na 
vědomí případného anonymního stěžovatele po dobu 10 dnů. 
 
Klasifikace informací: Neveřejné
▪ Stížnost se považuje za vyřízenou, jakmile po jejím prošetření byla učiněna opatření 
potřebná k odstranění zjištěných závad a osoba, která stížnost podala, byla o této 
skutečnosti písemně vyrozuměna.           
▪ Není-li osoba, která stížnost podala, spokojena s vyřízením stížnosti má právo na 
prošetření způsobu vyřízení.  
 
Evidence stížností 
 
▪  Evidence všech podaných stížností a připomínek musí být provedena do sešitu 
„Evidence stížností“ uloženého v kanceláři vedoucí pobytové služby. 
 
- 
datum podání 
- 
jméno a příjmení osoby, která stížnost podala (pokud není anonymní) 
- 
stručný obsah stížnosti 
- 
datum vyřízení stížnosti 
- 
podpis ředitelky zařízení popř. vedoucí pobytové služby 
 
▪ Pokud se stížnost týká konkrétního klienta, podaná stížnost včetně kopie písemné 
odpovědi se ukládá po vyřízení do osobního spisu klienta, který je uložen u vedoucí 
pobytové služby.  
 
 
 
 
 
