 
Popis realizace poskytování sociální služby  
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Platnost od: 1. 1. 2024 
 
Název poskytovatele 
Domov seniorů Komárov z. ú. 
Název služby 
Domov pro seniory 
§ 
§ 49 zákona č. 108/2006 Sb. 
Působnost služby 
Dle zařízení 
1. Veřejný závazek 
a. Poslání  
 
Posláním Domova seniorů Komárov z. ú., domova pro seniory je odborně poskytovat 
důstojnou a empatickou pomoc, podporu a péči seniorům. Usilujeme o to, aby senioři u nás 
mohli prožít pokojné stáří, pokud možno se stálým kontaktem na své blízké.  
 
b. Cíle 
 
 zajištění důstojné a empatické podpory a péče všem klientům  
 podpora vlastního rozhodování klientů v jejich osobních záležitostech  
 udržení stávajících schopností a podpora soběstačnosti klientů (dokud a pokud to 
jde)  
 podpora klientů v zachování přirozených vztahů, zvyků a zájmů dle jejich možností a 
přání (pakliže to umožňují provozní a personální možnosti Domova)  
 poskytování kvalitní a bezpečné služby prostřednictvím odborného a kvalifikovaného 
personálu  
 
 
c. Cílová skupina (okruh osob, pro které je služba určena a pro které určena není) 
 
Služba je určena osobám ve věku 55 let a více, jejichž sociální situaci a zdravotní stav již 
nelze řešit v domácím prostředí pomocí rodiny, popřípadě jiných pečujících osob, nebo 
pomocí terénních, ambulantních či pobytových odlehčovacích služeb.  
2.  
 
a. Zásady poskytování sociální služby 
 
 Při poskytování služeb v domově pro seniory ve vztahu ke klientovi dbáme těchto zásad:  
 
Partnerský přístup – ke klientům se pracovníci chovají vždy rovnocenně s respektem k 
jejich důstojnosti, klienti mají možnost si volit sami nebo s podporou rodiny, rozsah a 
způsob poskytovaných služeb.  
 
Klient je vnímán jako jedinečná osobnost – jsou podporovány jeho schopnosti a 
dovednosti, kterých je schopen využívat.  
 
Spolupráce – pracovníci spolupracují s rodinou klienta, berou vážně jejich připomínky, 
názory i obavy. Blízkým osobám klientů je také nabízena podpora formou konzultací. 
Sociální pracovník spolupracuje při vyřizování úředních listin s veřejnými institucemi (např. 
úřady práce, soudy a jiných záležitostí.).  
 
Osobní přístup – pracovníci respektují přirozené tempo klienta, jeho zvyklosti a chování, 
dodržují specifický přístup k zajišťování potřeb klienta s ohledem na jeho nepříznivou 
sociální situaci.  
 
3. Jednání se zájemcem o službu, vstup uživatele do služby 
Zájemce o službu nás může kontaktovat osobně, písemně, telefonicky či elektronicky. Při 
telefonickém, elektronickém a písemném kontaktu jsou této osobě sděleny sociálním 
pracovníkem základní informace o poslání, cílech a rozsahu sociální služby domova pro 
seniory (doba poskytování, formy pomoci, ceník, aj.).  
 
O poskytování sociálních služeb žádá zájemce/žadatel prostřednictvím formuláře: Žádost o 
umístění. Žádost lze získat v kanceláři sociálního pracovníka, volně dostupná je na 
internetových stránkách domova nebo může být zájemci zaslána prostřednictvím e-mailu či 
pošty.  
 
Po doručení Žádosti sociálnímu pracovníkovi domova je tento dokument založen do Evidence 
žadatelů. V případě, že je součástí žádosti také lékařská zpráva, předá ji sociální pracovník 
služby zdravotnickému personálu k posouzení zdravotního stavu zájemce a k vyhodnocení 
toho, zda spadá do cílové skupiny služby.  
 
V případě nedostatečné kapacity domova, je o tomto stavu žadatel informován, a žádost je 
uložena do Evidence žádostí v kanceláři sociálního pracovníka. V případě uvolnění místa je 
povinností sociálního pracovníka evidované žadatele kontaktovat a zjistit, zda jejich žádost o 
využívání služby nadále trvá. Pokud ano, je s žadatelem domluvena osobní schůzka (sociální 
šetření) přímo v prostorách Domova Senioři Komárov (pokud si zájemce nepřeje jinak) nebo 
v místě momentálního pobytu. Sociální pracovník při výběru žadatele přihlíží k datu podání 
Žádosti, k jeho nepříznivé sociální situaci a dále k pohlaví klienta.  
 
Doporučujeme, aby v průběhu jednání měl možnost zájemce o službu prohlédnout si prostory 
a chod zařízení, ale není-li možnost, aby se zájemce osobně dostavil, může ho sociální 
pracovník navštívit se všemi potřebnými materiály. Při této návštěvě má s sebou k dispozici 
virtuální prohlídku zařízení na fotografiích a představí domov touto formou.  
 
Po doručení Žádosti sociálnímu pracovníkovi domova je tento dokument založen do Evidence 
žadatelů. Soc. pracovník provede u žadatele, maximálně do dvou měsíců od doručení 
Žádosti sociální šetření. Z důvodu charakteru, malé kapacity a aktuálního zájmu o služby 
Domova pro seniory, byl zvolen tento termín. Preferujeme setkání přímo v prostorách 
Domova. Soc. pracovník z časových možností a cílové skupiny služby vyjíždí na soc. šetření 
do cca 60 km od zařízení. Při vzdálenějších lokalitách pak hledá další jiné formy pro  
seznámení se s žadatelem (např. kontaktuje soc. pracovníka dle místa bydliště Žadatele o 
službu).  
 
Jednání se účastní zájemce osobně a ten si může přizvat další osobu. Další osoby se mohou 
účastnit jen po výslovném souhlasu zájemce. V případě, že zájemce o službu má 
stanoveného opatrovníka nebo zplnomocněnce, je pravidlem, že se jednání účastní také tato 
osoba.  
 
Sociální pracovník již v průběhu jednání zjišťuje vůli zájemce o službu (zda projevuje 
verbálním či neverbálním způsobem souhlas s poskytováním sociální služby).  
 
4. Popis služby 
a. Naplnění základních činností ze zákona 
Ubytování – Klientům nabízíme ubytování v nadstandardních dvoulůžkových pokojích s el. 
polohovatelnými lůžky, sociálním zařízením a signalizačním zařízením.  
 
Vybavení pokoje je přesně uvedeno ve smlouvě o poskytování služeb. Klient má možnost 
dovybavit si pokoj svými předměty a drobným nábytkem, poličkou, obrazy, lampou, křesílkem 
v rozsahu, který odpovídá prostorám v pokoji a potřebám klienta. Vybavení musí být v 
hygienicky nezávadném stavu.  
 
Strava – Klientům je poskytována celodenní strava, má možnost vybírat z nabídky přehledu 
diet, které lze objednat i v mleté nebo krájené formě: D – 3 racionální D – 4 s omezením tuků 
D – 9 diabetická  
 
Stravovací režim tvoří: snídaně, svačina, oběd, svačina, večeře. (U klienta s diabetickou 
dietou jsou druhé večeře podávány v 19,00 hodin), druhou večeři má k dispozici i kterýkoliv 
klient služby dle svého přání.  
 
Služba je zajišťována celoročně, 24hod denně. Služby jsou zajištěny odborným personálem s 
Etickým kodexem a respektováním práv člověka. Dle zákona č. 108/2006 Sb., o sociálních 
službách dle § 35 a § 49 v návaznosti na vyhlášku č. 505/2006 Sb., služby poskytované v 
domově pro seniory obsahují tyto základní činnosti:  
 
a) poskytnutí ubytování,  
b) poskytnutí stravy,  
c) pomoc při zvládání běžných úkonů péče o vlastní osobu  
d) pomoc při osobní hygieně nebo poskytnutí podmínek pro osobní hygienu,  
e) zprostředkování kontaktu se společenským prostředím,  
f) sociálně terapeutické činnosti,  
g) aktivizační činnosti,  
h) pomoc při uplatňování práv, oprávněných zájmů a při obstarávání osobních záležitostí  
 
Pracovníci přímé péče pomáhají klientům při zvládání běžných úkonů péče o vlastní osobu i 
při osobní hygieně nebo poskytnutí podmínek pro osobní hygienu. Klientům je pracovníky 
dopomáháno denně při osobní hygieně, minimálně 1x týdně nebo dle potřeby s celkovou 
osobní hygienou v koupelně náležící k pokoji, kde klient bydlí.  
 
Má-li klient potřebu doprovodit za svými záležitostmi, je mu vždy doprovod poskytnut. Sociální 
pracovník je nápomocen v případě potřeby klienta při komunikaci vedoucí k uplatňování práv, 
oprávněných zájmů a při obstarávání osobních záležitostí.  
Aktivizace je zajištěna aktivizačními pracovníky (pracovníci v sociálních službách základní 
výchovná nepedagogická činnost). K aktivnímu životu slouží jídelna, klubovny, zahrada.  
 
Pravidelně se koná trénink paměti, muzikoterapie, canisterapie, domácí činnosti, hudební 
chvilka, tvořivá dílna, arte-relaxační sezení, duchovní činnosti, vzpomínkový klub, zdravotní 
cvičení, oslavy narozenin klientů, pohybového hry a cvičení a další. Každoročně jsou 
organizovány různé společenské akce a výlety.  
 
Za sociálně terapeutické činnosti jsou považovány veškeré aktivity, které udržují nebo 
rozvíjejí schopnosti či dovednosti klienta v jednotlivých oblastech, zejména v oblastech 
sebeobsluhy, učí klienta např. jak obsluhovat přenosné signalizační zařízení pro přivolání 
pomoci aj. Tyto činnosti zahrnují i manipulaci s jídelním příborem, zapínání knoflíků a 
zdrhovadel apod. Pracovníci jsou pravidelně školeni v metodách sociálně-terapeutických 
činností (např. reminiscenční terapie, využívání validace, bazální stimulace, nácvik jemné a 
hrubé motoriky) za účelem stimulace a upevňování motorických, psychických a sociálních 
schopností a dovedností klientů.  
 
Klient společně s klíčovým pracovníkem, sociálním pracovníkem, popř. s rodinou nastaví 
Individuální plán, kde se domluví, jak a kdy bude stimulace jednotlivých schopností a 
dovedností probíhat.  
 
b. Pravidla poskytování služby (obsažená v domácích řádech a dalších 
předpisech, omezení vyplývající z charakteru služby) 
Vnitřní pravidla služby jsou zpracovávána podle národních Standardů kvality sociálních 
služeb, služba je poskytována podle těchto pravidel. Ještě před podpisem Smlouvy se 
samotný klient a jeho blízcí seznamují s Domácím řádem, Ceníkem a Informacích pro blízké 
(Pravidla vzájemného soužití), kde jsou uvedeny pravidla v oblastech: ubytování, stravování, 
podávání stížnosti, spolupráce s rodinou, úhrada za pobyt, Informace o poskytování 
zdravotní, ošetřovatelské a pečovatelské péči.  
 
Všichni klienti Domova mají možnost se vyjadřovat ke kvalitě a způsobu poskytovaných 
služeb. Stížnosti a připomínky slouží ke zlepšení kvality poskytovaných služeb. Stížnosti 
může podávat klient služby, jeho zákonný zástupce, rodinní příslušníci nebo nezávislá osoba. 
Stížnost může být podána písemně či ústně a doručena na adresu poskytovatele služby, 
vrchní sestře, sociální pracovnici nebo řediteli zařízení, anebo i v případě anonymní stížnosti, 
vhozena do schránky, která je k tomu určená na chodbě Domova na každém patře naproti 
vchodu na schodiště.  
 
Každá stížnost je písemně evidována v Knize stížností. Ústní stížnost se eviduje v písemné 
podobě a předává poskytovateli služby. Kniha stížností je uložena u sociální pracovnice.  
 
Poskytovatel služby je povinen na stížnosti a připomínky odpovědět vždy písemně do 30 dnů 
od jejich zaevidování. Pokud není stěžovatel spokojen s vyřízením stížností, má možnost 
obrátit se na nezávislý orgán (kontakty jsou uvedeny v Domácím řádu, v Informacích pro 
blízké – tyto dokumenty jsou umístěny ve společných prostorách.  
 
Každou stížnost, podnět či připomínku nikdy nebereme na lehkou váhu a vnímáme je jako 
přínos pro zlepšení poskytovaných služeb.  
 
c. Metody práce, plánování služby 
Plánování a průběh služby probíhá v rámci individuálního plánování (dále jen IP).  
IP probíhá v souladu se zásadami poskytování sociálních služeb v DS.  
 
Účelem IP průběhu poskytovaní služeb je zajistit jejich poskytování v souladu s předem 
vyjednanými individuálními požadavky a osobními cíli kliente tak, aby služby přispívaly k 
řešení jeho nepříznivé životní situace.  
 
IP dále umožňuje průběžnou aktualizaci způsobu poskytování služeb, pokud se situace na 
straně kliente nebo zařízení změní. Východiskem, pro plánování a poskytování služby je 
individuální potřeba individuálního kliente, jeho schopnosti a zároveň možnosti DS.  
 
Individuální plánování služeb probíhá formou rozhovoru klíčového pracovníka (dále jen KP) s 
klientem, v případě, že klient není rozhovoru schopen, jsou využívány další vhodné techniky 
(pozorování, alternativní komunikace, spolupráce s předchozími pečujícími osobami atd.).  
 
Hlavní zásady plánování služby  
 Plánování a poskytování služeb má individuální charakter  
 Podpora služby je poskytována vždy pouze do výše postižení (je podporována 
maximální možná soběstačnost)  
 Klienta chápeme jako partnera, nikoli jako objekt péče  
 Vnášíme do práce s klientem systematické prvky  
 Umožňuje pravidelnou kontrolu kvality a efektivity poskytování služby  
 Umožňuje předcházet nebo se alespoň vyhnout možným rizikům  
 Ve smlouvě o poskytování služeb je uvedeno, jaké služby (co) bude Domov klienti 
poskytovat, v Individuálním plánu a plánu péče je dále rozvedeno, jakým způsobem 
budou služby poskytovány v konkrétním případě. Proces IP poskytovaných služeb 
začíná v den nástupu klienta do DS. Jsou zjišťovány potřeby a osobní cíle žadatele a 
je sestavena první verze individuálního plánu. Plánuje se průběh poskytování služeb, 
který vede k naplnění osobních cílů klienta a řešení jeho nepříznivé situace. IP končí 
ukončením služby, tj. ukončením Smlouvy o poskytování pobytových služeb sociální 
péče (odchodem do domácí péče, jiného zařízení) či úmrtím kliente.  
 Hodnocení má za cíl zjistit spokojenost klienta s průběhem služby a s poskytnutou 
podporou při naplňování potřeb a cílů (s nastaveným plánem péče a osobních cílů). 
Hodnocení provádí klíčový pracovník ve spolupráci s klientem, případně i s jeho 
rodinným příslušníkem a ostatními členy pracovního týmu.  
 hodnocení je proveden záznam v dokumentaci klienta. Hodnocení poskytuje důležité 
informace pro případné změny v IP – plánu péče včetně rizikové plánu a v osobních 
cílech. V rámci hodnocení se KP společně s klientem zamýšlí nad tím, které cíle se 
podařilo zrealizovat, zda jejich plnění klientu vyhovuje, případně vytváří cíle nové.  
 
 
d. Pravidla pro vyřizování stížností 
Všichni klienti Domova mají možnost se vyjadřovat ke kvalitě a způsobu poskytovaných 
služeb. Stížnosti a připomínky slouží ke zlepšení kvality poskytovaných služeb. Stížnosti 
může podávat klient služby, jeho zákonný zástupce, rodinní příslušníci nebo nezávislá osoba. 
Stížnost může být podána písemně či ústně a doručena na adresu poskytovatele služby, 
vrchní sestře, sociální pracovnici nebo řediteli zařízení, anebo i v případě anonymní stížnosti, 
vhozena do schránky, která je k tomu určená na chodbě Domova na každém patře naproti 
vchodu na schodiště.  
 
Každá stížnost je písemně evidována v Knize stížností. Ústní stížnost se eviduje v písemné 
podobě a předává poskytovateli služby. Kniha stížností je uložena u sociální pracovnice.  
Poskytovatel služby je povinen na stížnosti a připomínky odpovědět vždy písemně do 30 dnů 
od jejich zaevidování. Pokud není stěžovatel spokojen s vyřízením stížností, má možnost 
obrátit se na nezávislý orgán.  
 
Veřejný ochránce práv – ombudsman  
Údolní 658/39  
602 00 Brno – město  
tel.: 542 542 888  
podatelna@ochrance.cz  
 
Ministerstvo práce a sociálních věcí  
Odbor inspekce sociálních služeb  
Na Poříčním právu 1  
128 01 Praha 2  
www.mpsv.cz  
 
Oddělení inspekce sociálních služeb Morava a Slezsko  
pracoviště: Na Šibeníku 1179/5, 779 00 Olomouc  
 
 
e. Pravidla pro ukončení služby 
Ze strany Klienta může být Smlouva ukončena bez udání důvodu. Výpovědní lhůta pro 
výpověď činí jeden měsíc a počíná běžet následujícího dne po podání výpovědi písemnou 
formou Poskytovateli.  
 
Ze strany Poskytovatele může být Smlouva ukončena pouze písemnou výpovědí. Výpověď 
bude oznámena Klientovi /zákonnému zástupci písemně s uvedením důvodu a současně jim 
bude doporučena jiná návazná odpovídající služba. Výpovědní důvody jsou detailně 
rozepsány ve Smlouvě, se kterou je budoucí klient i jeho zákonný zástupce vždy před 
podpisem Smlouvy pečlivě seznámen. Pro lepší pochopení Smlouvy, je připravena pro klienty 
Smlouva v zjednodušené formě.  
 
Smlouvu lze ukončit zejména z těchto důvodů:  
-Když nedojde k zaplacení sjednané úhrady, a to ani poté, co Klient byl písemně vyzván k 
dodatečnému splnění této své povinnosti, přičemž upomínka bude obsahovat přiměřenou 
lhůtu k dodatečné úhradě nejméně 30 kalendářních dnů. Výpovědní lhůta činí jeden měsíc a 
začíná běžet následující den po dni, ve kterém byla výpověď Klientovi doručena v písemné 
formě.  
-Když z důvodu změny zdravotního či psychického stavu nespadá již Klient do okruhu osob, 
kterým je služba určena (Smlouvu je možné vypovědět do 30 kalendářních dnů, pokud se obě 
strany nedohodnou jinak).  
 
Poskytování sociální služby může být dále ukončeno v případě opakovaného projevu vážně 
míněného nesouhlasu ze strany klienta (Smlouva je vypovězena na základě rozhodnutí 
příslušného soudu).  
 
f. Úhrady za služby, spoluúčast osoby blízké na úhradě 
V souladu se zákonem č. 108/2006 Sb., o sociálních službách a vyhláškou MPSV č. 
505/2006 Sb., kterou se provádějí některá ustanovení zákona o sociálních službách, v 
platném znění se stanovují úhrady v našem zařízení takto:  
 
Cena za lůžko a stravu celkem za 1 kalendářní měsíc činí 16.800 Kč + příspěvek na péči v 
plné výši.  
 
Ubytování (305 Kč na den)  
 
Klientům nabízíme ubytování ve dvoulůžkových pokojích s el. polohovatelnými lůžky, 
bezbariérovým sociálním zařízením, šatní skříní, nočním stolkem, stolkem a židlemi.  
Cena za ubytování zahrnuje ubytování, energie (topení, voda, elektřina) a další služby, jakými 
jsou úklid pokoje, praní, žehlení a drobné opravy prádla.  
V případě, že bude klient hospitalizován nebo přeruší na vlastní žádost poskytovaní služby 
(např. na víkend odjede domů k příbuzným), platí nadále za obsazené lůžko, a to po celou 
dobu přerušení.  
 
Stravování (255 Kč na den)  
 
Celková cena za stravu na den činí 255 Kč. V případě nepřítomnosti klienta na Domově se 
vrací poměrná část za jednotlivé druhy jídla. Stravu zajišťuje kuchyň domova. V ceně jídla je 
zahrnut i celodenní pitný režim.  
 
Tuto částku (za ubytování a stravu) hradí klienti ze svého celkového příjmu. Po úhradě musí 
klientovi zůstat 15 % z jeho celkových příjmů.  
 
 
g. Další doplňující informace 
Domov poskytuje klientům nepřetržitou ošetřovatelskou péči vycházející z individuálních 
potřeb a problémů klientů. Ošetřovatelskou péči zajišťuje Domov prostřednictvím svých 
vlastních zaměstnanců (zdravotních sester a pracovníků v sociálních službách, kteří jsou 
řádně proškoleni).  
 
Lékařská péče je poskytována praktickým lékařem, který má ordinaci v budově domova a do 
zařízení dojíždí jednou týdně a dle potřeby. Noví klienti Domova mají možnost být 
přeregistrováni k místnímu praktickému lékaři. Volbou místního praktického lékaře je zajištěna 
rychlejší a pružnější zdravotní péče.  
 
Léčiva jsou klientům předepisována na recept a potřebné hygienické pomůcky na poukaz.  
Vyžaduje-li zdravotní stav klienta lůžko akutní péče, lékaře do zdravotnického zařízení.  
Zajišťování ostatních služeb (sociální pracovnice, administrativa, úklid, technická správa…) 
mají na starosti pracovníci, kteří jsou součástí zařízení.  
5. Prostory, materiální a technické vybavení (bezbariérovost) 
Domov zajišťuje materiální, technické a hygienické podmínky přiměřené druhu poskytované 
sociální služby a její kapacitě.  
 
Poskytovány jsou pobytové a sociální služby v takovém prostředí, které je důstojné a 
odpovídá okruhu osob a jejich individuálně určeným potřebám. Prostředí pro poskytování 
služeb odpovídá obecně závazným právním normám.  
Je vytvářeno domácí prostředí s minimálními bariérami (nebo žádnými), podporováno 
soukromí jednotlivce. Klienti se účastní tvorby a udržování prostředí za pomoci personálu, je 
to nejlepší způsob jak získat dojem identity.  
Je pamatováno na přiměřenost prostředí (vnějšího i vnitřního vybavení, pomůcek atd.) 
vzhledem k počtu klientů služeb Domova.  
 
Podmínky jsou v Domově stanoveny dle potřeb cílové skupiny klientů – seniorů. Prostředí a 
vybavení Domova odpovídá kapacitě, charakteru poskytovaných služeb, potřebám a zájmům 
klientů, jedná se především o:  
- bezbariérovost  
- možnost soukromí  
- sociální zařízení  
- světelná a tepelná pohoda  
- kompenzační zařízení  
- pomůcky  
- bezzápachové prostředí – vůně domova  
- čistota  
Domov poskytuje klientům „domov“, a podle toho vytváří vyhovující prostředí, vybavení a 
podmínky. Vzhled a stav domova je formován vzhledem k potřebám a přáním klientů - 
seniorů. Klienti Domova mohou využívat prostory, které definujeme jako prostory- společné a 
soukromé.  
 
Společné prostory  
- vstupní haly  
- chodby  
- jídelna  
- aktivizační místnost  
- klubovny s kuchyňkami na patrech  
- zahrada  
 
Soukromé prostory - jsou užívány klientem jako soukromou osobou. Jedná se o:  
- pokoj (na dvoulůžkovém pokoji je to adekvátní část pokoje)  
- lůžko  
- noční stolek, skříňka aj. (zde lze pro větší soukromí klientů zlepšit situaci například formou 
zástěn, předělení prostoru pomocí části nábytku, apod.)  
 
Pokoje v Domově jsou dvojlůžkové Přesné vybavení pokoje je upravenou ve Smlouvě o 
poskytování pobytové služby.  
 
Klientům umožňujeme, aby každý soukromý prostor vyjadřoval individualitu kliente. Po 
dohodě s vedením Domova si klient dovybavuje soukromý prostor vlastním nábytkem, 
vybavením.  
 
K výzdobě pokoje může klient použít vlastní obrazy, sošky, vázičky, textilie apod. Klient může 
se souhlasem vedení Domova používat vlastní elektrické spotřebiče (televizní přijímač, 
rozhlasový přijímač, magnetofon, ledničku, varnou konvici, mikrovlnou troubu, počítač, 
video...).  
 
Na dvoulůžkových pokojích je důležitá domluva se spolubydlícím. Vybavení pokojů vyhovuje 
cílové skupině klientů – seniorů (polohovací lůžka, bezbariérovost, široké dveřní zárubně pro 
vozík, vhodná madla, vhodné osvětlení, zvýšené WC apod.).  
 
Hygiena Domova je řízena Provozním řádem schváleným orgánem veřejné ochrany zdraví.  
Společné prostory jsou vyzdobené obrazy a květinami, o které mohou pečovat i klienti. V 
Domově probíhají průběžně dle potřeby a závažnosti rekonstrukce, opravy, obnovy.  
Rekonstrukce na pokojích probíhají vždy po konzultaci a dohodě s klientem. Domov dbá na 
to, aby prostory odpovídaly obecně závazným předpisům.  
 
 
 
 
Zpracoval: Bc. Marta Machová, metodik  
Bc. Nikola Šaršová, DiS, sociální pracovník 
Schválil: Andrea Kantorová, ředitelka  
Dne: 1. 1. 2024 
 
