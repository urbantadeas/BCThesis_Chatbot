 
                  Popis realizace poskytování sociálních služeb                                        
 
 
Název poskytovatele 
Sociální služby Uherské Hradiště, příspěvková organizace 
 
Druh služby 
domovy pro seniory 
 
Identifikátor  
8332631 
 
Forma služby 
pobytová 
 
Název zařízení a místo 
poskytování 
Domov pro seniory Uherské Hradiště 
Štěpnická 1139, 686 06 Uherské Hradiště 
 
 
Poslání  
Domov pro seniory Uherské Hradiště poskytuje pobytové sociální služby seniorům na 
základě jejich individuálních potřeb tak, aby byly udrženy co nejdéle jejich stávající 
schopnosti a aby poskytování služby vedlo k důstojnému a aktivnímu prožívání života. 
 
 
Cílová skupina  
Senioři (60 let a více), kteří se ocitli v nepříznivé sociální situaci, potřebují pravidelnou 
podporu a pomoc jiné osoby a nejsou schopni tuto situaci zvládnout ve svém přirozeném 
prostředí za pomoci rodiny nebo jiných typů sociálních služeb. 
 
Poskytnutí pobytové sociální služby se vylučuje, jestliže: 
- 
zařízení nemá dostatečnou kapacitu k poskytnutí sociální služby, o kterou osoba 
žádá, 
- 
zájemce žádá sociální službu, kterou poskytovatel neposkytuje, 
- 
zájemci, který žádá o poskytnutí sociální služby, vypověděl poskytovatel téže 
sociální služby v době kratší než 6 měsíců před touto žádostí smlouvu z důvodu 
porušování povinností vyplývajících ze smlouvy, 
- 
zdravotní stav zájemce vyžaduje péči ve zdravotnickém zařízení, 
- 
zájemce není schopen pobytu v zařízení z důvodu akutního infekčního 
onemocnění, 
- 
chování zájemce způsobené duševním onemocněním by závažným způsobem 
narušovalo kolektivní soužití 
- 
zařízení není schopno naplnit specifické potřeby zájemce trpícího demencí. 
 
Zásady poskytování sociální služby 
- 
Individuální přístup ke klientovi  
Podporu a péči poskytujeme s ohledem na individualitu klienta, vždy přihlížíme k 
jeho potřebám a schopnostem. Pracovníci individualizují podporu, aktivizaci i 
komunikaci, respektují individuální návyky a zvyklosti klienta. 
- 
Ctíme práva klienta s důrazem na jeho vlastní volbu 
Klient je podporován ve sdílení vlastního názoru a rozhodnutí. Pracovníci 
nepřebírají nadměrnou odpovědnost za klienty, pracují s možnými riziky a 
respektují jejich přiměřenou míru. 
- 
Podpora zachovalých schopností  
Pracovníci usilují o udržení, popř. o rozvoj schopností a dovedností klienta. 
Potřeby a   přání jsou naplňovány s aktivním přispěním klienta podle jeho 
aktuálních schopností a možností.   
- 
Respektování důstojnosti  
Pracovníci plně respektují hodnotu a důstojnost každého klienta, úctu projevujeme 
citlivým, chápavých a tolerantním přístupem. Při péči o klienty dbají na ochranu 
jejich soukromí a intimity. 
- 
Podporování klienta v zapojení se do běžného života společnosti  
Klienti jsou pracovníky podporován v kontaktu s rodinou, blízkými osobami, 
vrstevníky a při využívání běžně dostupných služeb. 
Jednání se zájemcem o službu, vstup uživatele do služby 
Jednání se zájemcem o službu je zpravidla prvním krokem k navázání dobrého vztahu a 
důvěry mezi zájemcem o službu a poskytovatelem služeb zastoupeným sociálním 
pracovníkem. Sociální pracovník zařízení zjišťuje od zájemce o službu jeho nepříznivou 
situaci, a co od služby očekává. Následně předá zájemci o službu základní a důležité 
informace o službě (informace o možnostech a podmínkách poskytování sociální služby). 
Společně pak formulují, zda a jakým způsobem může být řešena nepříznivá situace a jak 
mohou být naplňovány dohodnuté cíle. Způsob a systém na sebe navazujících jednání je 
přizpůsoben požadavkům zájemce o službu. Po celou dobu procesu jednání se 
zájemcem o službu vychází sociální pracovník z komunikačních možností, zdravotního 
stavu a mentálních schopností zájemce o službu. 
 
Zájemce o službu, který podal žádost o poskytování sociální služby je označován jako 
žadatel. Po podání žádosti následuje provedení sociálního šetření sociálním 
pracovníkem, které probíhá nejčastěji v místě, kde žadatel pobývá (domácí prostředí, 
zdravotnické zařízení), ale osobní jednání může probíhat také v zařízení. V rámci 
sociálního šetření sociální pracovník mapuje celkovou nepříznivou sociální situaci a míru 
potřebnosti péče a zjišťuje očekávání, cíle a potřeby žadatele a vyjednává, zda je může 
poskytovaná služba naplnit. Žadateli jsou předána Vnitřní pravidla služby, Informační 
balíček včetně kontaktů a výše úhrad a informační leták.  
 
Po sociálním šetření je žádost projednána v poradním týmu, který žádost posoudí a 
rozhodne, zda je žádost schválena a zařazena do evidence čekatelů na umístění, či 
odmítnuta ze zákonných důvodů. Žadateli je vždy písemně oznámeno stanovisko 
poradního týmu a v případě odmítnutí žádosti sociální pracovník vždy doporučí jiné 
možnosti řešení jeho nepříznivé situace v rámci sociálního poradenství. 
 
Před zahájením poskytování sociální služby je s žadatelem osobně plánován průběh 
poskytování sociální služby a žadatel je seznámen se zněním smlouvy o poskytování 
sociální služby. 
 
Žádost o poskytnutí sociální služby domova pro seniory je dostupná v prostorách 
zařízení, u sociálních pracovníků, na webových stránkách domova nebo na ředitelství 
Sociálních služeb Uherské Hradiště. 
Informace o poskytovaných službách v Domově pro seniory Uherské Hradiště předávají 
sociální pracovníci a jsou rovněž dostupné na internetových stránkách www.ssluh.cz  
nebo na informačních letácích, které jsou v zařízení volně k dispozici. 
Popis služby 
Naplnění základních činností ze zákona 
Sociální služba je poskytována celoročně na adrese Domov pro seniory Uherské 
Hradiště, Štěpnická 1139, 686 01 Uherské Hradiště, přičemž doprovody v rámci 
základních činností jsou realizovány i mimo adresu zařízení.  
Kapacita služby je 112 klientů. 
 
Základní činnosti jsou poskytovány dle § 49 zákona č. 108/2006 Sb., o sociálních 
službách: 
- 
poskytnutí ubytování 
- 
poskytnutí stravy 
- 
pomoc při zvládání běžných úkonů péče o vlastní osobu 
- 
pomoc při osobní hygieně nebo poskytnutí podmínek pro osobní hygienu 
- 
zprostředkování kontaktu se společenským prostředím 
- 
sociálně terapeutické činnosti 
- 
aktivizační činnosti 
- 
pomoc při uplatňování práv, oprávněných zájmů a při obstarávání osobních 
záležitostí 
Rozsah poskytovaných činností se řídí individuálním plánem péče klienta. 
 
Pravidla poskytování služby 
Zařízení poskytuje služby klientům v souladu s planou legislativou, dle standardů kvality, 
pracovních postupů a vnitřních pravidel služby. Vnitřní materiály jsou za účelem 
zvyšování kvality poskytovaných služeb průběžně doplňovány a aktualizovány. Při 
poskytování sociální služby dbáme na dodržování lidských práv. 
Služba v Domově pro seniory Uherské Hradiště se poskytuje na základě uzavřené 
Smlouvy o poskytnutí sociální služby mezi klientem a poskytovatelem. Se zněním 
smlouvy i s pravidly poskytování sociální služby je klient seznámen před podpisem 
smlouvy. 
 
Služby jsou poskytovány na základě individuálního plánu péče, který vychází 
z klientových potřeb, zájmů, dovedností a možností. Prvotní plán péče je přílohou 
smlouvy a během poskytování sociální služby je průběžně doplňován a obměňován dle 
osobních potřeb klienta. 
 
Metody práce 
Základní metodou práce v Domově pro seniory Uherské Hradiště je individuální 
plánování, které vychází z provedeného sociálního šetření a rozhovoru vedeného 
sociálním pracovníkem. Rozhovor a naslouchání jsou v rámci individuálního plánování 
nejdůležitější techniky, protože individuální plán péče vychází z individuálních potřeb, 
schopností a osobních cílů klienta. Každý klient má proto přiděleného klíčového 
pracovníka, který je klientovým „důvěrníkem“, zjišťuje změny v jeho potřebách a iniciuje 
poté aktualizaci plánu péče ve spolupráci s celým týmem. U nekomunikujících klientů se 
místo rozhovoru využívá pozorování, spolupráce s rodinou či využití alternativních forem 
komunikace. 
Klienti jsou podporováni v samostatnosti a dle možností zapojováni do řešení svých 
záležitostí, aby si udrželi co nejdéle soběstačnost. Denně je u klientů prováděna 
individuální nebo skupinová aktivizace a jsou jim nabízeny možnosti k využití volného 
času. Pohybová aktivizace je prováděna individuálním nácvikem nebo při skupinovém 
cvičení, probíhají tréninky paměti, předčítání, zpívání, společné vaření, volně přístupná je 
místnost pro ergoterapii, pracovníci při péči využívají prvky bazální stimulace. Do domova 
dochází 1x týdně duchovní, který slouží mši a dle zájmu se klientům věnuje i na pokojích. 
V domově je pravidelně zprostředkovávána canisterapie. V průběhu roku jsou 
organizovány různé společenské a kulturní akce. Účast na všech akcích a zapojení se do 
aktivit je čistě dobrovolné a na rozhodnutí samotného klienta. 
 
 
Pravidla pro vyřizování stížností 
Klienti jsou již při zahájení poskytování sociální služby informováni ústně i písemně o 
možnostech si stěžovat a o postupech podání stížnosti. Pravidla pro vyřizování stížností 
jsou dostupná také na nástěnce každého oddělení. 
Stížnost lze podat ústně, telefonicky i písemně, a to i anonymně. Každá obdržená stížnost 
je zaevidována a je písemně vyřízena do 30 dnů ode dne přijetí, tuto lhůtu lze ve 
výjimečných případech prodloužit. Anonymní stížnosti jsou řešeny anonymně a jejich 
vyřízení je zveřejněno na nástěnkách domova. Stěžující má právo zvolit si nezávislého 
zástupce, který ho bude při vyřizování stížnosti zastupovat. 
 
Pravidla pro ukončení služby 
Pravidla pro ukončení poskytování sociální služby jsou stanovena ve smlouvě o 
poskytování sociální služby. Služba je ukončena písemnou dohodou obou smluvních 
stran, písemnou výpovědí nebo úmrtím klienta.  
Klient a poskytovatel se mohou kdykoliv dohodnout na ukončení smlouvy písemnou 
dohodou.  
Klient je oprávněn smlouvu vypovědět kdykoli bez udání důvodu. Výpovědní lhůta je 
jeden měsíc a končí uplynutím posledního dne kalendářního měsíce následujícího po 
měsíci, v němž byla poskytovateli výpověď doručena. 
Poskytovatel smí smlouvu vypovědět pouze z těchto důvodů: 
- 
klient hrubě porušuje své povinnosti vyplývající ze smlouvy. Za hrubé porušení 
smlouvy se považuje zejména nezaplacení úhrady za poskytnuté služby do 
jednoho měsíce od okamžiku, kdy byl klient poskytovatelem k platbě vyzván,  
- 
klient i po opětovném napomenutí hrubě poruší povinnosti, které mu vyplývají 
z Vnitřních pravidel Domova pro seniory Uherské Hradiště. Jedná se zejména o 
nevhodné chování narušující kolektivní soužití, cílenou slovní i fyzickou agresivitu 
vůči spolubydlícím a personálu zařízení, nadměrné užívání alkoholických nápojů a 
psychotropních látek, 
- 
klient nesdělí poskytovateli změnu výše a jiných změn (zvýšení, snížení, odebrání) 
v přiznaném příspěvku na péči do 8 dnů od okamžiku, kdy se o této skutečnosti 
dozví, 
- 
u klienta došlo ke změnám potřeb, které není poskytovatel schopen zajistit, 
- 
klient úmyslně zatajil informace o zdravotním stavu v době příchodu do sociální 
služby, 
- 
klient odmítne podepsat dodatek smlouvy, který stanoví změnu výše úhrady za 
ubytování, stravování či jiné služby sociální péče v rozsahu stanoveném právním 
předpisem, 
- 
klient zamlčí své příjmy nebo uvede jejich nesprávnou výši anebo nesdělí změnu 
výše svých příjmů, a to pouze v případě, kdy příjem klienta nebude dostatečný na 
úhradu v plné výši, 
- 
klient nevyužívá dlouhodobě služeb v zařízení poskytovatele, a to v součtu 
jednotlivých nepřítomných dnů více jak 120 dnů v kalendářním roce, s výjimkou 
hospitalizace klienta ve zdravotnickém zařízení, kdy služba nenaplňuje dohodnutý 
cíl a stává se neúčelnou. 
V případě vypovězení smlouvy poskytovatelem končí výpovědní lhůta uplynutím 
posledního dne kalendářního měsíce, který následuje po měsíci, v němž byla výpověď 
klientovi doručena. 
 
 
 
 
 
Úhrady za služby 
Výše úhrad za ubytování a stravu je stanovena ve smlouvě a je v souladu s vyhláškou  
č. 505/2006 Sb., ve znění pozdějších předpisů, kterou se provádí některá ustanovení 
zákona o sociálních službách. Řídí se dle aktuálně platné organizační směrnice  
O úhradách za poskytnuté sociální služby v zařízeních sociálních služeb. S výší úhrady 
jsou zájemci o službu seznamováni ústně i písemně před zahájením poskytování sociální 
služby a poté při každé její aktualizaci. Aktuální sazebník pro plnou úhradu je dostupný na 
nástěnkách domova, na webových stránkách domova nebo na vyžádání u sociálních 
pracovníků. 
 
Klientovi, kterému by po úhradě nákladů za ubytování a stravu nezůstalo alespoň 15% z 
jeho příjmu, je stanovena úhrada snížená. 
 
Úhrada za úkony péče je stanovena v plné výši přiznaného příspěvku na péči. 
 
Další doplňující informace 
 
https://www.ssluh.cz/ds-a-dzr/domov-pro-seniory-uherske-hradiste.html 
 
Fakultativní služby (jsou-li poskytovány) 
Výši úhrady za poskytnuté fakultativní činnosti upravuje organizační směrnice Fakultativní 
činnosti při poskytování sociálních služeb, poskytování některých doplňkových činností v 
sociálních službách. Sazebník fakultativních a doplňkových činností je přílohou smlouvy a 
je zveřejněn na webových stránkách Domova pro seniory Uherské Hradiště a na 
nástěnkách na odděleních. 
 
Nad rámec základních činností poskytujeme:  
- šicí práce nad rámec běžných oprav 
- drobné řemeslné práce nad rámec běžné údržby  
- perličková koupel 
- rozmnožování tiskovin 
- soukromé elektrospotřebiče na pokoji 
- nadstandardní péče o klienta po nadměrném požití alkoholu nebo jiné návykové látky  
- úschova cenností 
- příležitostné použití služebního vozidla pro klienta 
- využití společenské místnosti pro soukromé akce klienta  
Prostory, materiální a technické vybavení (bezbariérovost) 
Domov pro seniory se skládá ze dvou budov, vzájemně propojených proskleným krčkem. 
V první dvoupodlažní budově s hlavním vchodem se v přízemí nachází stravovací provoz 
včetně zázemí kuchyně a společná jídelna, společenská místnost s akváriem a 
automatem na kávu a cukrovinky, kanceláře sociálních pracovníků a dílna údržby. V patře 
této budovy jsou kanceláře vedoucí domova, vrchní sestry, účetní domova a vedoucí 
sociálního úseku. 
Druhá budova je pětipodlažní a jedná se především o ubytovací prostory pro 112 klientů 
ve 34 jednolůžkových a 39 dvoulůžkových pokojích. Služba domov pro seniory se 
nachází v prvním, druhém, čtvrtém a pátém patře této budovy. Pokoje jsou standartně 
vybaveny elektricky polohovatelnou postelí, nočním stolkem se sklopnou jídelní deskou, 
komodou, stolem, židlí, vestavnou šatní skříní a signalizačním zařízením pro přivolání 
personálu. Na každém pokoji je umyvadlo a k pokoji náleží předsíň a WC. Pokoje v pátém 
patře jsou navíc vybaveny vlastní koupelnou. Dále je na každém pokoji instalován místní 
rozhlas, telefonní linka a televizní přípojka ke společné anténě. Na každém patře jsou 
volně přístupné kuchyňky se společnou lednicí, ošetřovny zdravotních sester a společné 
koupelny, které jsou vybavené sprchovacím koutem, vanou a WC.  
 
V přízemí budovy se nachází zázemí pro rehabilitaci a masáže s vybavením pro 
vodoléčbu a mechanoterapii. Je zde rovněž místnost pro volnočasové aktivity. Dále je zde 
zázemí praktické lékařky, která v domově ordinuje minimálně 1x týdně. V přízemí je 
rovněž kulturní místnost pro pořádání setkání a akcí a konají se zde také bohoslužby. V 
pátém patře je pak místnost pro poskytování služeb kadeřnice, holiče a pedikérky.  
 
Všechny místnosti v domově jsou vybaveny elektronickou požární signalizací s detektory 
kouře. V budově jsou dva výtahy – osobní a lůžkový, a k dispozici je také evakuační 
schodiště. Boční vstup do domova je bezbariérový, opatřen rampou, stejně jako všechny 
vstupy na zahradu domova. 
 
Domov leží uprostřed rozlehlé zahrady s okrasnými i ovocnými stromy a keři. Vstup na 
zahradu je možný ze spojovacího krčku nebo z přízemí obytné části budovy. V areálu 
zahrady je několik laviček a zastřešených altánků k posezení. 
 
 
Datum aktualizace: 5.5.2023 
 
Zpracovala: Mgr. Petra Kusáková 
 
Schválila: Mgr. Lenka Šupková, vedoucí zařízení 
 
 
 
