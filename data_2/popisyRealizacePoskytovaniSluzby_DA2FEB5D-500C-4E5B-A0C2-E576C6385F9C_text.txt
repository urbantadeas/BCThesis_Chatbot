 
Mariánské nám. 13  
688 01 Uherský Brod 
 
CHARITNÍ DŮM SV. ANDĚLŮ STRÁŽNÝCH NIVNICE, Komenského 119, 687 51 Nivnice 
 
 
● tel.: +420 724 651 341 
 ● e-mail: nivnice@uhbrod.charita.cz  
● www.uhbrod.charita.cz  
 
 
                 Popis realizace poskytování sociálních služeb                                        
 
 
Název poskytovatele 
Charita Uherský Brod 
Druh služby 
Domov pro seniory 
Identifikátor  
2694393 
Forma služby 
pobytová 
Název zařízení a místo 
poskytování 
Charitní dům sv. Andělů strážných Nivnice, Komenského 119, 687 51 
Nivnice 
 
Poslání  
Posláním Charitního domu v Nivnici je individuální zajištění podpory, pomoci a péče osobám, 
které mají sníženou soběstačnost z důvodu věku, a jejich situace vyžaduje pravidelnou pomoc jiné fyzické 
osoby. 
Naší snahou je, aby klienti prožili důstojně svůj život v klidném, příjemném prostředí, a to 
způsobem, který bude co nejvíce odpovídat jejich potřebám a přáním. 
Charitní dům je domov pro seniory, poskytující službu v nepřetržitém provozu 
 
Cílová skupina  
Senioři od 65 let se závislostí na pomoci druhé osoby, bez které nejsou schopni vést samostatný život ve 
svém domácím prostředí a terénní služby jsou pro ně již nedostačující. 
 
Cíl 
Cílem služby je zajistit klientům důstojný život až do jeho naplnění. Poskytujeme služby, které 
přizpůsobujeme individuálním potřebám klientů, a které lze je prostřednictvím naší služby realizovat 
 
Zásady poskytování sociální služby 
Pracovníci domova pro seniory vycházejí z křesťanských hodnot při poskytování práce – láska k bližnímu, 
respekt k člověku a jeho omezením, vzájemná úcta. 
Z těchto hodnot vycházejí zásady, kterými se při poskytování služby řídíme: 
 
1. Zásada důstojnosti 
- Respektujeme soukromí a intimitu člověka. V případě, že klient už není sám schopen svou situaci 
posoudit, dbáme na zachování jeho důstojnosti (výměna inko pomůcek, koupání, …) 
- Respektujeme osobnost a jedinečnost každého klienta. Prokazujeme si vzájemnou úctu. Při práci dbáme 
na rovnocenné partnerství a individuální přístup 
- Řídíme se zásadami slušného chování – klientům zásadně vykáme. O klientech a jejich rodinných 
příslušnících se vyjadřujeme s úctou a respektem 
- Svým jednáním se snažíme předcházet stigmatizaci, která by mohla vznikat v důsledku využívání služby 
 
2. Zásada podpory soběstačnosti 
- Při poskytování služby podporujeme soběstačnost klientů, v těch oblastech, které zvládají sami. 
Podporujeme klienty v činnostech, které zvládnou sami. Dopřejeme jim k tomu potřebný čas  
 
3. Zásada svobody 
- Respektujeme vlastní rozhodnutí každého člověka dožít svůj život podle svého výběru, v úzké spolupráci 
s rodinou 
- Každý klient má v rámci poskytování služby volný pohyb po zařízení i mimo něj, sám nebo s doprovodem, 
podle svých schopností 
 
Mariánské nám. 13  
688 01 Uherský Brod 
 
CHARITNÍ DŮM SV. ANDĚLŮ STRÁŽNÝCH NIVNICE, Komenského 119, 687 51 Nivnice 
 
 
● tel.: +420 724 651 341 
 ● e-mail: nivnice@uhbrod.charita.cz  
● www.uhbrod.charita.cz  
 
- Klienty motivujeme a podporujeme v aktivním zapojení se do společnosti prostřednictvím veřejných 
služeb nebo pořádaných akcí. Respektujeme i jeho nezájem zúčastnit se nabízených aktivit. Respektujeme 
způsob trávení volného času klientů 
- Klienti mohou disponovat vlastními financemi  
 
4. Zásada bezpečí 
- Nové klienty vybíráme s ohledem na stávající obyvatele charitního domu a s ohledem na personální 
obsazení 
- Dbáme na bezkonfliktní soužití všech obyvatel, aby zde žili svůj život bez obav 
- Během poskytování služby se snažíme vytvářet vztah s klienty založený na důvěře. Svým přístupem 
dáváme klientům najevo, že se nemusí bát říci si o pomoc v oblasti, kterou nezvládají  
- Bezpečí nabízíme také bezbariérovým prostředím – výtah, postranice, madla, dostatek potřebných 
kompenzačních pomůcek – chodítka, invalidní vozíky. Pokoje jsou vybaveny a uspořádány nábytkem tak, 
aby poskytovaly dostatek prostoru pro vykonávání péče 
- Dům i pokoje jsou vybaveny zámky, pokoje si klienti mohou kdykoliv zamknout, dům se na noc zamyká  
- Dbáme na dostatek ochranných pomůcek pro pracovníky – rukavice, oděv, obuv, ... Slouží jako prevence, 
nebo ochrana před šířením infekce. Probíhá pravidelná desinfekce prostor charitního domu. Při manipulaci 
s odběrovým materiálem dbáme na dostatek odběrových pomůcek.  Při nakládání s odpadem 
postupujeme podle pravidel nakládání s odpadem. 
- Naše služby jsou poskytovány 24 hodin. Denně je zde zdravotnický personál, lékařka dochází podle 
potřeby.  
- Dbáme na dostatek všech zaměstnanců, aby mohla služba probíhat nepřetržitě. Práci zde vykonává 
kvalifikovaný personál, který je pravidelně proškolován. 
Jednání se zájemcem o službu, vstup uživatele do služby 
Zájemce o službu může získat základní informace o službě především:  
- 
osobně či telefonicky od pracovníků služby Charitního domu sv. Andělů strážných Nivnice,  
- 
na webových stránkách Poskytovatele služby – www. uhbrod.charita.cz, 
- 
z informačních letáků služby, které jsou zpravidla k dispozici na obecním úřadě v místě 
poskytování služby, na adrese v místě poskytování služby či na adrese sídla Poskytovatele 
služby.  
Zájemce o službu musí vyplnit a odevzdat Žádost o poskytování sociální služby, která je k dispozici v místě 
poskytování služby nebo na webových stránkách Poskytovatele. Po doručení Žádosti je zájemce 
kontaktován s potvrzením o přijetí Žádosti, její evidenci a informován o dalším postupu. V případě uvolnění 
místa v zařízení Vás kontaktuje sociální pracovnice služby a domluví si s Vámi provedení sociálního šetření, 
během kterého Vás seznámí s podmínkami a způsobem poskytování služby. Sociálního šetření se mohou 
zúčastnit osoby blízké dle Vašeho výběru. V případě přijetí je s Vámi sepsána písemná Smlouva o 
poskytování sociální služby dle zákona č. 108/2006 Sb., o sociálních službách. Před podpisem Smlouvy Vás 
sociální pracovnice seznámí se všemi právy a povinnostmi vyplývajícími ze Smlouvy.  
Popis služby 
Naplnění základních činností ze zákona 
Základní činnosti dle zákona č. 108/2006 Sb., § 49 Domovy pro seniory, odst. (2): 
a) Poskytnutí ubytování  
Kapacita charitního domu je 17 lůžek. V charitním domě jsou 3 dvoulůžkové pokoje a 5 jednolůžkových 
pokojů bez sociálního zařízení. Sociální zázemí mají klienti společné na chodbách. Dále je zde 6 
jednolůžkových pokojů se sociálním zařízením.  Budova je bezbariérová, vybavená výtahem. Bezbariérové 
je i okolí charitního domu. 
 
Mariánské nám. 13  
688 01 Uherský Brod 
 
CHARITNÍ DŮM SV. ANDĚLŮ STRÁŽNÝCH NIVNICE, Komenského 119, 687 51 Nivnice 
 
 
● tel.: +420 724 651 341 
 ● e-mail: nivnice@uhbrod.charita.cz  
● www.uhbrod.charita.cz  
 
b) Poskytnutí stravy 
Klientům jsou podávány 3 hlavní jídla denně (snídaně, oběd, večeře) Stravu zajišťujeme z kuchyně Charity 
Uherský Brod. Během dne je k dispozici pečivo a čaj. Strava je podávána v jídelně, nebo na Vaše přání 
v pokoji. Nezkonzumované zbytky jídla klientů nelze skladovat v centrální lednici. Zbytky pokrmů si můžete 
uchovávat ve vlastní lednici, umístěné na pokoji.  
c) Pomoc při zvládání běžných úkonů péče o vlastní osobu 
Podle Vašich individuálních potřeb Vám personál pomůže se zvládáním běžných úkonů (oblékání, svlékání, 
vstávání, přesun z lůžka, na vozík, polohování, podávání jídla a pití, podávání léků, pomoc při chůzi, …) 
Pokud nemáte své vlastní kompenzační pomůcky - invalidní vozík, vysoké chodítko, můžete podle potřeby 
využívat pomůcky, které jsou k dispozici k zapůjčení v charitním domě. 
d) Pomoc při osobní hygieně nebo poskytnutí podmínek pro osobní hygienu 
Personál Vám, vzhledem k Vašemu zdravotnímu stavu, zajistí pomoc při osobní hygieně. Soběstačnějším 
klientům můžeme zajistit pouze dopomoc nebo dohled  
e) Zprostředkování kontaktu se společenským prostředím 
Rodinní příslušníci, blízcí a přátelé Vás mohou kdykoliv navštívit, mohou se účastnit společenských akcí 
pořádaných na našem zařízení. Máte možnost účastnit se různých společenských akcí pořádaných v rámci 
Charity, obce, farnosti a tyto akce Vás podle potřeby doprovodíme. Na požádání domluvíme pedikúru, 
objednáme kadeřníka a podle potřeby Vás doprovodíme. 
f) Sociálně terapeutické činnosti, aktivizační činnosti 
Personál s klienty provádí individuální i skupinové aktivity zaměřené na motorická cvičení, procvičování 
paměti, prvky bazální stimulace. Nabízíme účast na bohoslužbách a svátostech. Je možné domluvit 
duchovní službu mimo katolickou církev. Činnosti jsou přizpůsobeny individuálním schopnostem a zájmu 
klientů. 
g) Pomoc při uplatňování práv, oprávněných zájmů a při obstarávání osobních záležitostí 
Personál a sociální pracovnice Vám pomohou v případě potřeby při vyřizování běžných záležitostí (lékaři, 
pošta, úřady, ….)  
 
Pravidla poskytování služby 
• 
Pravidla pro poskytování služby domov pro seniory se řídí: 
• 
Zákonem č. 108/2006 Sb., o sociálních službách v platném znění  
• 
Prováděcí Vyhláškou zákona o sociálních službách č. 505/2006 Sb., v platném znění  
• 
Zákonem č. 89/2012 Sb., Občanský zákoník, v platném znění 
• 
Standardy kvality sociálních služeb  
• 
Vnitřními směrnicemi organizace  
• 
Vnitřními pravidly CHD Nivnice 
 
Metody práce 
1. Individuální plánování 
Klient spolu se sociální pracovnicí společně stanovuje cíle spolupráce a plán samotného průběhu 
poskytování služby, který je zaznamenán v Prvotním individuálním plánu. Ten je zpracovaný ještě před 
podpisem Smlouvy a je součástí Smlouvy. Individuální plán je průběžně hodnocen ve spolupráci s klientem, 
klíčovou pracovnicí a sociální pracovnicí. Může být měněn kdykoliv během poskytování služby. Pokud to 
situace vyžaduje a klient s tím souhlasí, je do plánování a průběhu poskytování služby zapojena také rodina. 
2. Úkony péče 
 
Mariánské nám. 13  
688 01 Uherský Brod 
 
CHARITNÍ DŮM SV. ANDĚLŮ STRÁŽNÝCH NIVNICE, Komenského 119, 687 51 Nivnice 
 
 
● tel.: +420 724 651 341 
 ● e-mail: nivnice@uhbrod.charita.cz  
● www.uhbrod.charita.cz  
 
Úkony péče sjednané v Individuálním plánu klienta jsou pečlivě rozepsány dle přání klienta a pravidel 
služby. Tyto úkony se musí podle tohoto plánu provádět. Pracovnice vedou evidenci provedených úkonů 
a záznamy o průběhu služby. Každý úkon je zpracován v Pracovních postupech. 
3. Poradenství 
Základní poradenství provádí sociální pracovnice. Týká se především zájemců o službu, kteří hledají 
pomoc pro sebe nebo své blízké při řešení nepříznivé sociální situace. Jedná se o předání informací o 
možnostech služby, příp. o návazných službách, které je možné využít. 
 
Pravidla pro vyřizování stížností 
1. Poskytovatel má vypracována pravidla pro přijímání a vyřizování stížností, připomínek, námětů, která 
jsou závazná pro všechny pracovníky. 
2. Každý klient je při prvním jednání informován o možnosti podání stížnosti na službu adresně nebo i 
anonymně.  
3. Přijímat stížnosti, podněty, připomínky je povinen, kterýkoliv pracovník služby. 
4. Postup vyřizování přání a stížností klientů je trvale vyvěšen na nástěnce služby a v písemné podobě ho 
obdržel každý klient při podpisu Smlouvy, je součástí Vnitřních pravidel CHD Nivnice. 
5. Pověřený pracovník jednou týdně zkontroluje Knihu přání a stížností, schránku pro anonymní písemné 
podávání stížností a učiní záznam do Knihy přání a stížností – schránka. 
6. Stížnost musí být vyřešena v maximální lhůtě 30 dnů od jejího podání, pokud nejsou známy jiné závažné 
důvody, které by tuto lhůtu mohly prodloužit. Klient je o tom včas informován. 
 
Pravidla pro ukončení služby 
Smlouva může být ukončena:  
o Ze strany klienta kdykoliv, bez udání důvodu. 
o Ze strany Poskytovatele 
• 
v případě zrušení Poskytovatele 
• 
při hrubém porušování povinností Osoby vyplývající ze Smlouvy a Pravidel, a to 
zejména nezaplacením úhrady a opakovaným narušováním občanského soužití 
• 
klient vzhledem ke změně svých možností, schopností a přání potřebuje jiný druh 
služby 
Smlouva může být ukončena vzájemnou písemnou dohodou obou smluvních stran. 
 
Úhrady za služby 
Úhrada za ubytování a stravu  
Dle aktuálního Ceníku v souladu se zákonem č. 108/2006 Sb. a vyhláškou č. 505/2006 Sb. 
Úhrada za péči  
V plné výši přiznaného příspěvku na péči podle zákona č. 108/2006 Sb. (§ 73 odst. 4 písm. a) o sociálních 
službách. 
Po zaplacení úhrady musí klientovi zůstat min. 15 % z příjmů (důchodu). Není-li příjem klienta dostačující 
k zaplacení plné úhrady, je úhrada snížena v částce za ubytování. 
Prostory, materiální a technické vybavení (bezbariérovost) 
Budova služby se nachází v klidné části obce Nivnice, je bezbariérová s výtahem. Její součástí je dvorek 
s pergolou a malou zahrádkou.  Kapacita služby je 17 lůžek. Budovu členíme na: 
Suterén, ve kterém je technické zázemí jako plynová kotelna, prádelna a sušárna.  
 
Mariánské nám. 13  
688 01 Uherský Brod 
 
CHARITNÍ DŮM SV. ANDĚLŮ STRÁŽNÝCH NIVNICE, Komenského 119, 687 51 Nivnice 
 
 
● tel.: +420 724 651 341 
 ● e-mail: nivnice@uhbrod.charita.cz  
● www.uhbrod.charita.cz  
 
Přízemí disponuje jednolůžkovým a dvoulůžkovým pokojem bez sociálního zařízení, bezbariérovým WC a 
sprchou, kuchyňkou – slouží jako výdejna stravy. Dále se v přízemí nachází sklad potravin, úklidová 
místnost, kaple, zázemí pro personál a kancelář vedoucí služby  
První patro disponuje jednolůžkovými (4x) a dvoulůžkovými (2x) pokoji bez sociálního zařízení. Na patře je 
k dispozici 2x bezbariérové WC, sprcha, sklad, společenská místnost, jídelna, zázemí pro sociální pracovnici. 
Druhé patro disponuje jednolůžkovými pokoji se sociálním zařízením (6x) a strojovnou výtahu. 
Pokoje jsou vybaveny standardním nábytkem – polohovací lůžko, jídelní stůl, noční stolek, skříň, polička. 
Klienti mají možnost dovybavit si pokoj osobním drobným nábytkem a dekoracemi (např. fotografie, 
obrázky, lampička atd.). V každém pokoji je signalizační zařízení.  
 
 
 
Datum aktualizace: 1.2.2024                                          zpracovala: 
                                                                                 Bc. Jarmila Kubáňová, DiS. 
                                                                                        sociální pracovnice      
                                                                                                
 
                                                                                                   schválila: 
                                                                                           Ludmila Bartošová 
                                                                                              vedoucí služby  
 
 
 
