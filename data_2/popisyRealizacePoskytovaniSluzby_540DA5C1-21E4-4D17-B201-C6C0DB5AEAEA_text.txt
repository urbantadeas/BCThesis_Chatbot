 
Na Vyhlídce 243 
252 06  Měchenice 
 
 
Popis realizace poskytování sociálních služeb 
 
Domov pro seniory  SEN pro SEN  
zřizovatel – SEN pro SEN, s. r. o.  
Na Vyhlídce 243, 252 06  Měchenice 
Provozovna Javorník 43, Čtyřkoly 
tel.: 602 610 040, 603 247 836  
email: senprosen@email.cz  
web: www.senprosen.cz  
IČ 27567478 
SOCIÁLNÍ SLUŽBA PODLE ZÁKONA č. 108/2006 O SOCIÁLNÍCH SLUŽBÁCH  
 § 49 Domovy pro seniory (dále jen „Domov“)  
 poskytování pobytové služby  
 nepřetržitě  
 
KAPACITA  
 celkem 32 míst  
 dvoulůžkový pokoj (16x)  
 
OBLAST PŮSOBNOSTI SLUŽBY  
 pro občany z okresu Benešov a občany Hl. města Prahy  
 
ČINNOSTI POSKYTOVANÉ SLUŽBY:  
 poskytnutí ubytování  
 poskytnutí stravy  
 pomoc při zvládání běžných úkonů péče o vlastní osobu  
 pomoc při osobní hygieně a poskytnutí podmínek pro osobní hygienu  
 zprostředkování kontaktu se společenským prostředím  
 sociálně terapeutické činnosti  
 pomoc při uplatňování práv, oprávněných zájmů a při obstarávání osobních 
záležitostí  
 výchovné, vzdělávací a aktivizační činnosti  
 sociální poradenství  
 nácvik dovedností pro zvládání péče o vlastní osobu  
 nácvik soběstačnosti a dalších činností vedoucích k sociálnímu začleňování  
 základní sociální poradenství  
 zprostředkování nebo zajištění dopravy  
 provázanost na další sociální a zdravotní služby  
 
 
 
 
KOMU JE SLUŽBA URČENA  
 seniorům, kteří se ocitli v nepříznivé sociální situaci  
 seniorům, kteří mají sníženou soběstačnost z důvodu věku nebo trvalých změn 
zdravotního stavu, jejichž situace vyžaduje pravidelnou pomoc jiné fyzické osoby  
 seniorům, kteří potřebují komplexní péči, jež jim nemůže být zajištěna členy 
rodiny v jejich domácím prostředí, ani terénními službami sociální péče  
 
CÍLOVÁ SKUPINA  
 mladší senioři starší 60 let 
 starší senioři nad 80 let 
 osoby se zdravotním postižením  
 
 
 
SLUŽBA DOMOVA NEMŮŽE BÝT POSKYTOVÁNA:  
 osobám, jež nespadají do cílové skupiny sociální služby „Domov pro seniory“  
 osobám, 
jejichž 
zdravotní 
stav 
vyžaduje 
poskytnutí 
ústavní 
péče 
ve 
zdravotnickém zařízení  
 osobám, které mají akutní infekční onemocnění  
 osobám s takovou mírou demence (vč. Alzheimerovy choroby), jejichž stav 
vyžaduje pobyt v Domově se zvláštním režimem  
 osobám, jejichž chování by závažným způsobem narušovalo kolektivní soužití, či 
jsou sociálně nepřizpůsobiví 
 osobám, které potřebují specializovanou psychiatrickou péči, mají psychiatrické 
onemocnění nebo trpí chronickým duševním onemocněním  
 osobám závislých na alkoholu či jiných návykových látkách  
 osobám s mentálním nebo mentálním a kombinovaným postižením  
 osobám závislých na návykových látkách (drogy, alkohol)  
 
 
POSLÁNÍ DOMOVA 
Posláním Domova pro seniory Dobřichovice při celoročně poskytované pobytové službě 
je nabízet a zajistit takovou míru podpory seniorům v nepříznivé sociální a zdravotní 
situaci, kterou skutečně potřebují s ohledem na jejich individuální potřeby. Usilujeme o 
poskytování kvalitních služeb tak, abychom vytvořili podmínky pro klidný a důstojný život 
ve stáří a zajistili i důstojné doprovázení na sklonku života.  
 
JEDNÁNÍ SE ZÁJEMCEM O SLUŽBU, VSTUP DO SLUŽBY  
 První kontakt může zájemce učinit prostřednictvím telefonu, e-mailu, dopisu nebo 
osobní návštěvou Domova  
 zájemce o pobyt v Domově obdrží potřebné informace od sociální pracovnice  
 v případě, že zájem o poskytování služeb trvá, vyplní zájemce Žádost o přijetí do 
Domova; při vyplňování formulářů k přijetí do Domova může zájemce požádat o 
pomoc sociální pracovnici Domova. K žádosti je třeba přiložit formuláře:  
- Posudek registrujícího lékaře, v případě potřeby ošetřovatelské péče, požadujeme      
vystavení Dokladu ORP ošetřovatelsko-rehabilitačního poukazu  
- Seznam a rozpis léků  
 v rámci jednání o poskytování služby je provedeno setkání s příslušným 
zájemcem o službu. Na tomto setkání se vyjasňují požadavky a očekávání ze 
strany zájemce i možnosti služby Domova. Zjištěné skutečnosti jsou 
zaznamenány do formuláře. Jednání se zájemcem o službu. Zde zájemce potvrdí, 
že byl s informacemi o poskytování služeb seznámen.  
 formuláře k přijetí spolu s dalšími informacemi k pobytu jsou k dispozici v 
kanceláři Domova a ke stažení na webových stránkách organizace  
 
Obsazujeme-li volné místo pro dlouhodobý pobyt, posoudí Žádost o přijetí do Domova 
jednatelky, vedoucí zdravotního úseku a sociální pracovnice. Posouzení proběhne co 
nejdříve, nejpozději do 30 dnů od podání žádosti včetně vyrozumění. Dle získaných 
informací a daných kritérií budou zařazeni do seznamu žadatelů. Po uvolnění kapacity 
navrhneme termín zahájení poskytování služby. Našim cílem je poskytovat kvalitní péči 
všem klientům podle jejich individuálních potřeb.  
 
POPIS REALIZACE SLUŽBY 
 Při osobní schůzce se zájemcem o službu sociální pracovnice seznámí zájemce s 
podmínkami Smlouvy o poskytování služeb. Smlouva, přílohy a další písemné 
materiály obsahují informace o formě, průběhu, podmínkách a rozsahu služby, 
postupu při nedodržování dohodnutých podmínek, podmínky pro ukončení 
služeb, způsob, jakým je možno služby měnit a způsob vyřizování stížností. 
Informace se poskytují v jasné formě, dostupné vnímání zájemce. Důležité 
informace jako rozsah služby, výše úhrady, způsob poskytování se podávají s 
ústním komentářem. Zájemce má prostor pro otázky. Na konci rozhovoru jsou 
důležité informace stručně zopakovány,  
 při zahájení poskytování služby provede pracovník přímé péče klienta po Domově 
a ukáže mu prostory, které může využívat. Klient je seznámen s nabídkou aktivit 
Domova,  
 na základě vstupního pohovoru s klientem přidělí sociální pracovnice klientovi 
klíčového pracovníka. Vstupní pohovor je zaměřený na klientovy představy a 
očekávání od pobytu, sociální situaci a důležité vztahy, schopnost péče o svou 
vlastní osobu a aktivity, ve kterých potřebuje asistenci. Se svým klíčovým 
pracovníkem je seznámen v den nástupu, pokud není v den nástupu klíčový 
pracovník ve službě, seznámí se s klientem ihned při nástupu do služby,  
 v případě, že se jedná o klienta, který má zdravotní handicap, je zahájení služby 
přizpůsobeno míře jeho schopností vnímat a spolupracovat. Pokud je to možné, 
intenzivně spolupracujeme s rodinou a blízkými při vstupním pohovoru, plánování 
péče apod.,  
 při zahájení služby je klient podle schopností zapojen do sestavování osobního 
plánu a plánu péče a prochází adaptačním obdobím, na který navazuje 
individuální plán klienta  
 při vstupu klienta do služby se také věnujeme získání rodiny a blízkých osob 
klienta pro spolupráci.  
 
METODY PRÁCE S KLIENTEM SLUŽBY  
O klienta se stará tým pracovníků přímé péče – pečovatelé, zdravotní sestry, aktivizační 
pracovníci, sociální pracovnice, fyzioterapeut. Tito pracovníci podle své odbornosti a 
kvalifikace poskytují péči v souladu se zákonem č. 108/2006 Sb. o sociálních službách a 
zdravotní péči v rozsahu odbornosti 913. Každý klient má klíčového pracovníka, který 
společně s ním a se sociální pracovnicí vypracovává individuální plán péče. S klienty 
pracujeme jak individuálně, tak při skupinových aktivitách. Při každém kontaktu 
uplatňujeme principy individualizace a personalizace péče.  
 
VYŘIZOVÁNÍ STÍŽNOSTÍ  
 stížnosti, podněty a připomínky jsou přijímány pozitivně, jako nástroje k 
sebereflexi a zlepšování kvality služeb, které Domov poskytuje  
 podání stížnosti je legitimním právem každého klienta služby; za podání stížnosti 
nesmí být klient vystaven jakékoliv formě diskriminace  
 transparentní řešení stížností je také ochranou pro jednotlivé pracovníky i zařízení 
v případě stížností, které se nezakládají na skutečnosti nebo jsou jinak 
neopodstatněné  
 s právem podávat stížnosti, podněty a připomínky jsou klienti i jejich blízcí 
seznamováni ještě před vstupem do služby, při vstupu do služby a znovu v 
průběhu pobytu v Domově  
 podmínky podávání, evidence a vyřizování těchto sdělení upravuje směrnice, 
která je součástí Domácího řádu 
 stížnosti, podněty a připomínky je možné podat ústně, písemně, elektronicky, 
prostřednictvím Schránky důvěry umístěné v recepci Domova, stížnost lze podat i 
anonymní formou 
 
UKONČENÍ POSKYTOVÁNÍ SLUŽBY  
 pobyt v Domově může být ukončen kdykoli na základě písemného oznámení 
klienta nebo jeho zákonného zástupce  
 mimořádné ukončení poskytování služeb může být v případě zjištění či projevu 
kontraindikace k pobytu, podmínky reguluje Smlouva a Domácí řád.  
 
K ukončení poskytované služby může dojít zejména v těchto případech:  
a) úmrtí klienta  
b) přechod / stěhování klienta do jiného zařízení  
c) odchod (návrat) klienta do soukromí  
 
Ve všech případech sociální pracovnice postupuje na základě vypracovaných interních 
pokynů.  
 
a) úmrtí klienta  
Sociální pracovnice ohleduplně informuje rodinné příslušníky. Následuje osobní setkání, 
při kterém jsou předány dokumenty k vyřízení pohřbu a osobní věci zemřelého. 
 
     b) přechod / stěhování do jiného zařízení  
Překlad klienta se uskutečňuje s jeho souhlasem a po předchozím zajištění jiného 
poskytovatele služby pracovníky Domova. Hlavním kritériem překladu je spokojenost 
klienta.  
 
    c) odchod (návrat) klienta do soukromí  
Uskutečňuje se pouze na základě vlastního svobodného rozhodnutí klienta 
  
FINANČNÍ SPOLUÚČAST KLIENTA NA SLUŽBĚ – ÚHRADA SLUŽBY  
 Služby Domova a nabídnuté fakultativní služby jsou hrazeny dle platného ceníku 
služeb Domova  
 klient hradí ubytování, stravování a poskytnutou péči v rozsahu částek 
stanovených zákonem č. 108/2006 Sb. a provádějící vyhláškou 505/2006 Sb. v 
platném znění  
 
MATERIÁLNÍ A TECHNICKÉ VYBAVENÍ  
Provoz služeb seniorům byl zahájen 1. 6. 2014. Ubytování je poskytováno ve 
dvoulůžkových pokojích. Pokoje jsou umístěny v přízemí (5 pokojů) a v prvním patře (11 
pokojů.  
K běžnému vybavení pokoje patří skříň, noční stolek, postel (polohovatelné lůžko), jídelní 
stůl a židle, nebo konferenční stolek a křesla. Součástí každého pokoje je koupelna se 
sprchovým koutem a záchod. Po dohodě s vedením Domova si klient může vybavit pokoj 
také vlastním nábytkem a doplňky. K dispozici jsou klientům kromě jídelny i společenská 
místnost, kuchyňka a velká zahrada. Prostorná jídelna a společenská místnost slouží i k 
příjemnému posezení klientů, organizaci společných akcí, her a koncertů. V obou 
místnostech je televize, ve společenské místnosti navíc knihovna a počítače s možností 
připojení na internet. Kuchyňku mohou využívat klienti pro svou vlastní potřebu i pro 
terapeutické vaření a pečení. Dalším aktivizačním činnostem se klienti věnují podle 
harmonogramu činností. Uživatelům jsou poskytovány i další služby, zejména kadeřnictví 
a pedikúra. Suterén slouží k provozním účelům. Je zde sklad prádla a dílna pro 
údržbáře. Strava se dováží do našeho Domova i jiných domovů z restaurace GIBBET. 
Strava je v souladu se zásadami správné výživy a s ohledem na zdravotní stav klientů, 
poskytuje se strava racionální D3, diabetická D9, žlučníková D4. Stravu je možno upravit 
z důvodu zdravotního stavu (např. krájet, mixovat). Dietu klientovi doporučuje lékař, za 
nedodržení diety klientem nenese Domov žádnou odpovědnost.  
