 
Popis realizace služeb – Charitní dům pokojného stáří 
 
 
Název zařízení: 
 
Charitní dům pokojeného stáří 
Zřizovatel: 
 
 
Charita Český Těšín 
Adresa zřizovatele:  
Mírová 8, 737 01, Český Těšín 
 
 
 
 
info@ceskytesin.charita.cz 
 
 
 
 
www.ceskytesin.caritas.cz 
IČO, statutární zástupce: 
603 378 42, Ing. Monika Klimková 
 
Místo realizace:  
 
Hrabinská 499/17, 737 01, Český Těšín 
Druh služby:  
 
§ 49 Domovy pro seniory 
Vedoucí:  
 
 
Bc. Ilona Kaszperová 
Kontakt: 
 
 
731 133 260 
 
 
 
 
ilona.kaszperova@ceskytesin.charita.cz 
Kapacita: 
 
 
24  
 
 
VEŘEJNÝ ZÁVAZEK 
 
Poslání 
„Vytváříme domov, který bychom chtěli i pro své nejbližší.“ 
V Charitním domě pokojného stáří v Českém Těšíně poskytujeme klientovi kvalitní péči 
s individuálním přístupem, bez režimového nastavení, s ohledem na jeho osobnost. 
Jsme domov rodinného typu. Pokoje s kuchyňským koutem a sociálním zázemím přibližují 
pocit domácího prostředí, který je možno umocnit dovybavením si pokoje svým nábytkem 
nebo dekoracemi. 
Cíle 
 žít způsobem, na jaký byli klienti zvyklí před nástupem do Domova. 
 podporovat soběstačnost a udržet stávající schopnosti po co nejdelší možnou dobu. 
Činnosti vedoucí k naplňování cílů 
 podpora v pokračování činností, které klient dělá rád (přirozená aktivizace) 
 
 podpora v dosavadní soběstačnosti a samostatnosti  
 podpora v naplňování potřeb v oblastech, na kterých se klient s pracovníkem dohodne 
 podpora kontaktů s rodinou a okolím 
 
Cílová skupina 
 osoby starší 65-ti let žijící trvale na území Moravskoslezského kraje, které z důvodu 
vysokého věku a zdravotního stavu, nemohou žít ve svém domácím prostředí, protože 
potřebují pravidelnou pomoc či podporu jiné osoby a tuto pomoc nelze zajišťovat 
osobami blízkými či terénními sociálními službami a zároveň nevyžadují poskytování 
akutní péče ve zdravotnickém zařízení, nebo nevyžadují specializovaná zařízení (např. 
domov se zvláštním režimem). 
- 
v odůvodněných případech je možné přijmout osobu trvale žijící mimo  
               Moravskoslezský kraj, která ale má rodinné vazby v okolí místa poskytování 
              sociální služby 
 
Principy poskytování sociální služby 
 Flexibilita – přizpůsobení péče podle potřeb klienta.  
 Vnímavost – vnímáme potřeby klienta. 
 Individuální přístup – ke každému přistupujeme dle jeho aktuálních potřeb. 
 Přiměřenost podpory – neděláme to, co klient zvládne sám. 
 Týmový přístup – pracovníci poskytují péči klientovi jednotně jako tým - dle nastavení 
potřebné péče na míru klientovi.  
 
POPIS PROSTŘEDÍ, VE KTERÉM JE SLUŽBA POSKYTOVÁNA 
Služba je poskytována v centru Českého Těšína ve dvoupodlažním obytném domě. V budově 
se nachází 10 bytových jednotek s vlastním sociálním zařízením a 3 bytové jednotky v přízemí, 
které mají společné sociální zařízení. Každý klient má k dispozici individualizované pomůcky 
pro osobní hygienu. Služba je poskytována v jednolůžkových, dvoulůžkových a jednom 
třílůžkovém pokoji. Celková kapacita je 24 lůžek. Na každém patře se nachází společné 
prostranství sloužící k posezení, návštěvám, kulturním vystoupením apod. Za budovou se 
nachází zahrada s altánem. Pro klienty je k dispozici výtah. 
 
POPIS NABÍZENÝCH ČINNOSTÍ SOCIÁLNÍ SLUŽBY 
Zařízení nabízí a poskytuje uživateli tyto základní činnosti: 
 poskytování ubytování 
 poskytnutí stravy 
 pomoc při zvládání běžných úkonů péče o vlastní osobu,  
 pomoc při osobní hygieně nebo poskytnutí podmínek pro osobní hygienu,  
 zdravotní péče 
 zprostředkování kontaktu se společenským prostředím,  
 sociálně terapeutické činnosti,  
 aktivizační činnosti,  
 pomoc při uplatňování práv, oprávněných zájmů a při obstarávání osobních záležitostí. 
 
 
POPIS ZPŮSOBU JEDNÁNÍ SE ZÁJEMCEM O SOCIÁLNÍ SLUŽBU 
 
Jednání se zájemcem – sociální šetření, probíhá po předchozím podání žádosti o přijetí 
žadatelem. Vyplněnou žádost lze donést do zařízení osobně nebo zaslat poštou. Další možností 
je podání elektronické Žádosti o přijetí, která je dostupná na webových stránkách 
www.ceskytesin.caritas.cz. Každá přijatá žádost je zkontrolována sociální pracovnicí nebo v 
době její dlouhodobé nepřítomnosti vedoucí. V případě, že v žádosti chybějí údaje, je žadatel 
kontaktován a požádán o doplnění chybějících údajů. Pokud žadatel splňuje podmínky k přijetí, 
ale kapacita střediska je naplněna, je jeho žádost založena v evidenci žadatelů o sociální 
službu, pokud k tomuto žadatel neprojevil nesouhlas. Žadatel je kontaktován po podání 
žádosti pouze v případě, že si nepřeje být zařazen do evidence žadatelů z důvodů aktuálně 
naplněné kapacity domova, nebo z důvodu, že je jeho žádost odmítnuta z důvodů stanovených 
zákonem (nespadá do naší cílové skupiny, žadateli byla méně než před půl rokem vypovězena 
smlouva o poskytování soc. služby,….). Sociální pracovnicí je provedeno bodové hodnocení 
žádosti (soběstačnosti žadatele) a podle hodnocení přiřazena poznámka s mírou potřebnosti. 
S každý žadatelem vedeným v evidenci bude sjednána osobní návštěva sociální pracovnicí v 
rámci předběžného sociálního šetření, kde se ověřují a doplňují informace uvedené v žádosti 
a zjišťuje se skutečný zájem žadatele o umístění do našeho zařízení. Zjištěné informace jsou 
pak doplněny do záznamů dané žádosti. V případě uvolnění místa v našem domově, budou 
vybráni žadatele s nejvyšší mírou potřebnosti (zjištěnou z bodového hodnocení žádosti a 
předběžného sociálního šetření), u kterých proběhne sociální šetření, které podléhá také 
bodovému hodnocení. Aktuální volné místo je nabídnuto z pravidla nejpotřebnějšímu žadateli 
v kombinaci s posouzením nepříznivé sociální situace. 
 
 
 
 
POPIS ZPŮSOBU UZAVÍRÁNÍ SMLOUVY O POSKYTOVÁNÍ SOCIÁLNÍ SLUŽBY 
 
Se zájemcem o sociální službu je sjednán rozsah poskytování sociální služby s ohledem 
na možnosti, schopnosti, přání jednotlivce a dle informací ze sociálního šetření. Smlouva o 
poskytnutí sociální služby je sepsána se zájemcem o službu případně s jeho opatrovníkem 
v den nástupu do zařízení.  
Smlouva obsahuje všechny důležité náležitosti – dle § 91 Zákona o soc. službách, včetně 
podmínek odstoupení od smlouvy platné pro obě strany. 
Zájemce o službu (příp. jeho zástupce) je vždy seznámen se zněním Smlouvy již při osobním 
jednání – sociálním šetření, tak, aby porozuměl jejímu obsahu a měl čas se s jejím zněním 
důkladně seznámit. 
Není-li zájemce schopen samostatně jednat a nemá stanoveného opatrovníka, je k podpisu 
smlouvy přizván pověřený pracovník MÚČT podle § 91 odst. 6 zákona 108/2006 Sb., o 
sociálních službách. Následně je s klientem, popřípadě s rodinou za přítomnosti klienta, 
dohodnuto, jakým způsobem bude řešeno zastupování nadále - např. pomoc se sepsáním 
návrhu o opatrovnictví, apod. Nemá-li klient rodinu, nebo někoho, kdo by tohoto zástupce 
mohl vykonávat, je dojednán postup, kdy se zvolí zástupce např. z ORP. 
 
 
ÚHRADA ZA POSKYTOVANÉ SLUŽBY 
 
Služba je poskytována dle platného ceníku. Ceník je přístupný pro zájemce, klienty a veřejnost 
na webových stránkách www.ceskytesin.caritas.cz. Zájemcům je ceník předáván v tištěné 
podobě již během osobního jednání - sociálního šetření.  
Úhrada za poskytované služby - ubytování a stravu, probíhá zálohově, vždy do 10. dne měsíce. 
Klienti mají možnost zvolit si mezi úhradou v hotovosti a úhradou bezhotovostní - převodem 
na účet. V případě volby platby na účet, má klient ve smlouvě uvedeno číslo účtu a variabilní 
symbol jedinečný pro každého jednotlivce. 
 
POSTUP PŘI PODÁVÁNÍ A VYŘIZOVÁNÍ STÍŽNOSTÍ NA KVALITU SOCIÁLNÍCH SLUŽEB 
 
Stížnost může podat každý, kdo si myslí, že je nutné ji podat – klient, jeho rodina, přátelé a 
známí, ale i široká veřejnost.  
Stížnost může být podána osobně, telefonicky, písemně (dopisem, emailem, vhozením do 
schránky stížnosti). Stížnost je následně zaevidována do knihy evidence stížností a je předána 
vedoucímu Charitního domu pokojného stáří, který ji vyřizuje.  
Schránka stížností – do této schránky je možné vhodit stížnosti, náměty, pochvaly a 
připomínky. Schránka je umístěna na každém patře domova, vedle vstupu do výtahu. Schránky 
 
jsou vybírány pravidelně 1 x týdně, zpravidla v pátek, a to dvěma pracovníky – vedoucím a 
sociální pracovnicí, případně pracovníkem v přímé péči.  
Klienti (osoby, které jsou jednání přítomny) jsou o možnosti a způsobu podání stížnosti 
informování již v průběhu jednání se zájemcem o službu. Znova při uzavírání smlouvy. 
V průběhu poskytované služby jsou klienti opakovaně informováni o možnosti a způsobu 
podávání stížnosti v rámci zjišťování spokojenosti se službou, na jejich žádost jsou jim 
informace zopakovány.  
Pracovnice o tomto právu informují klienta vždy, když vyhodnotí, že mohou toto právo využít. 
Stížnosti mohou být podávány také anonymně.  
Klient si může pro podání stížnosti a průběh řízení zvolit zástupce. Pracovnice služby vždy 
pomůže se sepsáním stížnosti, jestliže o to klient nebo jeho zástupce požádá.  
 
Řízení o stížnosti 
 
Pověřeným pracovníkem na vyřizování stížností je vedoucí pracovník. Jestliže hrozí střet zájmu 
nebo je stížnost směřována na vedoucího pracovníka, vyřízení stížností zajišťuje ředitel. Lhůta 
pro vyřízení stížností je 30 dní. V případě, že se jedná o stížnost, která je komplikovaná a 
náročná k řešení, může být její lhůta prodloužena na 60 dní. O tomto je osoba, která stížnost 
podala písemně informována (dopisem, emailem, u anonymní stížnosti na nástěnce). Veškeré 
stížnosti a odpovědi, jsou zakládány u Evidence stížností. Při řešení stížností je vždy jednáno 
se všemi osobami, kterých se stížnost bezprostředně týká a je dána možnost vyjádřit se všem 
zúčastněným stranám. Jestliže si to klient přeje, musí být přizván k řízení o stížnost. Jestliže je 
do řízení zapojena další osoba, jsou chráněné její osobní údaje a soukromí a jednání může být 
vedeno odděleně. Vedoucí pracovník vyslechne obě strany, pokud je to možné a provede 
zápis. Jestliže hrozí střet zájmů nebo má klient obavy, je zajištěno bezpečné prostředí a jednání 
s pracovníkem a klientem je vedeno odděleně. Klient nebo osoba, která stížnost podala je 
informována o ochraně osobních a citlivých údajů nejen svých, ale také dalších osob 
zúčastněných. Je nutné chránit osobní a citlivé údaje tak, aby nedocházelo k poškození, 
diskriminaci, předsudkům všech zúčastněných.  
Osoba, která stížnost podala je o výsledku (forma nápravy) informována vždy písemnou 
formou (předáním tištěného zápisu, zasláním poštou nebo emailem), v případě anonymní 
stížnosti je odpověď vyvěšena na každém patře na nástěnce (minimálně 14 dní) na chodbě 
Charitního domu pokojného stáří. V případě, že je stížnost podána anonymně veřejností může 
být odpověď zveřejněná na webových stránkách a v charitním zpravodaji Trubač.  
Jestliže stížnost uznáme za oprávněnou, zajistí vedoucí vždy nápravu situace a kompenzaci. 
Viz platná Směrnice postihy. O stížnostech a způsobu vyřízení a zavedení do praxe (změna 
 
chování, úprava poskytované služby apod.) jsou pracovníci informování na pravidelných 
poradách. Dále mohou tuto situaci řešit na supervizích.  
 
Odvolání 
V případě nespokojenosti s vyřízením stížnosti má stěžovatel možnost obrátit se v odvolání na 
ředitele Charity Český Těšín nebo na nezávislý objektivní orgán např.: na zřizovatele, 
ministerstvo (MPSV), nebo na instituce zabývající se ochranou lidských práv. 
 
 
 
V Českém Těšíně, dne 4. 5. 2023 
 
Bc. Ilona Kaszperová 
vedoucí Charitního domu pokojného stáří 
 
