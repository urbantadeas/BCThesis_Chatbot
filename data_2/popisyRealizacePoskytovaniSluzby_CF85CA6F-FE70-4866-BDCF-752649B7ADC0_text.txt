 
 
 
DOMOV  PRO  SENIORY 
 
 
  
 
  
 
Popis realizace sociální služby 
 
 
 
1. Poskytování služby  
Domov pro seniory (dále Domov) poskytují Sociální služby Lanškroun, Janáčkova 
1003, 563 01 Lanškroun ve své budově.  
 
 
 
2. Poslání organizace  
• Domov pro seniory poskytuje seniorům a osobám formou komplexní péče 
takovou podporu a pomoc, která jim umožní zachovat si v co největší míře svůj 
dosavadní způsob života se svými zájmy, koníčky a příležitostmi, jež mají jejich 
vrstevníci. 
• Domov pro seniory poskytuje sociální služby, umožňující lidem v nepříznivé 
sociální situaci žít běžným životem, při zachování jejich důstojnosti a možnosti 
o své osobě sami rozhodovat v prostředí, které co nejvíce vyhovuje jejich 
potřebám. 
 
 
3. Cíle 
• Dále zvyšovat kvalitu sociálních služeb a průběžně zlepšovat metodiky, 
pracovní postupy ap. 
• Upravit vnitřní a venkovní prostory zařízení, aby co nejvíce vyhovovaly našim 
klientům. 
• Udržet v organizaci motivované a vzdělané pracovníky, kteří budou tvořit 
stabilní tým. 
 
 
4. Zásady poskytované sociální služby  
• Úcta k člověku – poskytujeme služby bez ohledu na společenské postavení 
klienta. 
• Respekt soukromí klienta – klient vlastní klíče od svého pokoje, skříní apod., 
klient nás pustí pouze tam, kam on chce. 
• Podpora samostatnosti a nezávislosti – nikoliv závislosti na našich službách, 
neděláme za klienta, co zvládne sám, poskytujeme péči pouze do výše 
zdravotního postižení klienta. 
• Přizpůsobení našich služeb klientům – snažíme se přizpůsobit cílům uvedených 
v individuálním plánu klienta, jak jen to je možné. 
 
 
5. Cílová skupina organizace  
 
Cílovou skupinu Domova pro seniory tvoří občané starší 60 let, kteří potřebují 
každodenní nepřetržitou komplexní péči v rozsahu námi nabízených služeb. 
 
Domov však není vhodný pro osoby vyžadující služby, jež neposkytujeme, ani pro 
osoby, potřebující služby zvláštního režimu, dále pro osoby, které by narušovaly klidné 
soužití s ostatními klienty, pro agresivní, infekčně nemocné a mentálně postižené 
osoby. Není vhodný také pro ty, jimž by k zajištění péče stačily služby nižšího typu 
(např. pečovatelské služby apod.). 
 
 
6. Postup zájemce o přijetí do Domova pro seniory 
• Po projevení zájmu o umístění do Domova pro seniory jsou zájemci zváni k 
návštěvě Domova, je jim nabídnuta prohlídka a podrobnější a konkrétní 
informace. 
• Žádost je možné vyzvednout osobně v Sociálních službách Lanškroun (dále jen 
Soslla), ulice Janáčkova 1003, 563 01 Lanškroun nebo na odboru sociálních 
věcí a zdravotnictví MěÚ Lanškroun, popřípadě stáhnout za pomocí webových 
stránek http://www.soslla.cz/o-nas/dulezite-dokumenty. 
• Vyplněnou žádost je možné podat osobně v Soslla nebo poštou, popřípadě na 
odboru sociálních věcí a zdravotnictví MěÚ Lanškroun. 
• Do 60-ti dnů od podání žádosti sociální pracovnice provede sociální šetření. 
Jednání se zájemcem je vícefázové. 
• Žádost zájemce, který spadá do cílové skupiny, je obodována dle kritérií 
schválených Radou města a dle celkového součtu bodů je zařazena do seznam 
čekatelů. 
• V případě uvolnění místa je osloven uchazeč, který má nejvíce bodů. 
• Před nástupem sociální pracovnice seznámí zájemce se Smlouvou o poskytnutí 
služby sociální péče, která se při nástupu do Domova uzavírá a jejíž součástí 
jsou přílohy: Pravidla života v Domově, list úhrad a 1. verze individuálního 
plánu. Dále je seznámen se zásadami pro podávání a vyřizování stížností na 
kvalitu nebo způsob poskytování sociální služby, s právy a povinnostmi klienta 
a individuálním plánováním služby apod. 
• Po nástupu pomáhá celý personál překlenout obtížnější období adaptace, snaží 
se naslouchat a informovat, pomáhá zvyknout si na nové prostředí. Je 
aktualizován individuální plán služby apod. 
• Umístěním rodinného příslušníka do Domova, péče rodiny o něho nekončí, ale 
měla by být navázána úzká spolupráce příbuzných s personálem, aby se u nás 
nový klient mohl cítit skutečně jako doma.  
 
 
7. Popis technického a materiálního zabezpečení 
 
DpS tvoří dvoukřídlá budova uspořádaná tak, že v suterénu je umístěn 
technický úsek včetně šaten personálu, úschovnou kol, garáží pro automobil, 
prádelenský úsek, tělocvična a prostor městské rehabilitace. V přízemí jsou 
administrativní místnosti, recepce/kantýna s přilehlým vnitřním prostorem pro 
posezení i venkovním posezením na rozlehlé zasklené terase, kaple pro bohoslužby, 
velká klubovna a stravovací úsek s jídelnou. Tři nadzemní podlaží jsou obytná 
oddělení, kde v prvním je umístěna reminiscenční místnost (světnička) a relaxační 
místnost, ve druhém sesterna, místnost paliativní péče, relaxační místnost, 
reminiscenční místnost (světnička) a velká společenská místnost a ve třetím je 
kancelář vrchní sestry, fototerapeutická místnost a kuřácký kout. První a druhé 
nadzemní podlaží je určeno pro provoz Domova se zvláštním režimem, třetí pro provoz 
Domova pro seniory. Pokoje Odlehčovacích služeb jsou na druhém a třetím 
nadzemním podlaží. V každém z nadzemních poschodí jsou společné koupelny 
vybavené rozdílnými typy van, dále velké zastřešené, zasklené terasy, úklidové 
místnosti, kuchyňky, sklady čistého a špinavého prádla a rozlehlé chodby a zákoutí 
s posezením a TV, sloužící jako přirozené místo setkávání klientů. Dopravu mezi 
jednotlivými patry zajišťují tři výtahy: nákladní kuchyňský, osobní a evakuační lůžkový. 
Budova má dvě oddělená schodiště. 
  
 
 
7. 1.  Kapacita budovy: 
 
 
 
83 obyvatel             
                  
- počet jednolůžkových pokojů 
51 
  
 
- počet dvoulůžkových pokojů 
16 
Kapacita budovy dle typu služby:  
 
 
- domov pro seniory  
 
25 
 
 
- domov se zvláštním režimem 
53     
 
 
- odlehčovací služby 
 
  5 
 
 
 
 
 
 
 
 
7. 2.  Vybavení: 
 
Pokoje jsou vybaveny základní výbavou – polohovacími postelemi, šatními 
skříněmi, stoly, stolky s výklopnou deskou a skříněmi pro uložení hygienických potřeb 
a oděvů v omezeném množství, židlemi, sektorovými kuchyňkami. Veškerý nábytek 
má snadno omyvatelný povrch. 
 
Téměř všechny pokoje mají svá sociální zařízení a balkony a všechny pokoje 
jsou vybaveny signalizací na přivolání obslužného personálu a přípojkami pro telefon, 
internet a televizní signál. Ve všech pokojích a na chodbách jsou snadno omyvatelné 
a dezinfikovatelné PVC podlahy, sociální zařízení mají na podlahách dlažbu. 
Všechna patra jsou vybavena dotykovou obrazovkou vnitřního informačního 
systému.  
Kanceláře a denní místnost pro pracovníky jsou standardně vybaveny 
kancelářskou technikou a nábytkem. 
Prádelna je vybavena jednou velkokapacitní a třemi automatickými pračkami, 
dvěma sušičkami na prádlo a elektrickým velkým mandlem. 
Stravovací 
úsek 
disponuje 
nejmodernějším 
kuchyňským 
vybavením 
v nerezovém provedení, které splňuje nové požadavky evropských nařízení č. 
178/2002 a 852/2004 v oblasti hygieny potravin a pokrmů z hlediska praktického 
dopadu na provozování stravovacích služeb.  
K budově náleží i přilehlé zahrady, které jsou osázeny květinami, okrasnými 
rostlinami a trávníkem. Na zahradě za budovou je umístěno zahradní jezírko, zahradní 
altány a Boží muka. 
  
  
 
 
Platnost ke dni 1. 8. 2024 
 
 
 
 
 
 
 
               Mgr. Lenka Jakešová 
                                                                            ředitelka Sociálních služeb Lanškroun 
Mgr. Lenka 
Jakešová
Digitálně podepsal 
Mgr. Lenka Jakešová 
Datum: 2024.07.26 
14:23:50 +02'00'
