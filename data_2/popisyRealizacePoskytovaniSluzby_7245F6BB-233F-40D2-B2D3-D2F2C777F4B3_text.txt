1 
 
Popis realizace služby: 
Jsme malé soukromé zařízení rodinného typu nedaleko Prahy, zaměřené na péči o seniory. 
Nabízíme péči klientům, kteří potřebují neustálou ošetřovatelskou a rehabilitační péči. 
Poskytujeme rovněž komplexní péči osobám v různém stádiu demence. 
Posláním pobytové služby - Domova Marie Kytín je podpora seniorů, kteří se z důvodu věku 
či zdravotního stavu ocitli v nepříznivé sociální situaci a potřebují pomoc druhé osoby. Svou 
činností podporujeme klienty v soběstačnosti a důstojném způsobu života.  
Naše zřízení jako poskytovatel sociálních služeb nabízí pobytové služby osobám, které mají 
sníženou soběstačnost zejména z důvodu věku, jejichž situace vyžaduje pravidelnou pomoc 
jiné fyzické osoby. 
Předmětem činnosti je poskytování komplexní sociální péče spočívající v zabezpečení 
celoročního ubytování, stravování a dalšího zaopatření. Domov Marie Kytín poskytuje 
zdravotní, rehabilitační, sociální a ošetřovatelskou péči personálem s odpovídající kvalifikací. 
Našim cílem je poskytovat kvalitní sociální služby. 
Naše cílová skupina jsou osoby se zdravotním postižením, senioři. Věková struktura cílové 
skupiny 60 let a výše, dle ustanovení § 49 zákona o sociálních službách. 
Naše zařízení se nachází v malebné vesnici poblíž Prahy. Dům, ve kterém sídlíme, je 
kompletně zrekonstruovaný a zabezpečený. Je obklopen zahradou, kterou naši klienti s 
oblibou využívají k posezení a odpočinku, či malým procházkám. Pokoje jsou jednolůžkové a 
dvoulůžkové, standardně vybavené, každý má svou bezbariérovou sprchu a WC. V budově je 
rovněž výtah, který klienti se sníženou pohyblivostí mohou využívat. Jednotlivé pokoje je 
možné dovybavit drobnostmi klienta tak, aby se cítil co nejvíce jako doma.  
Poskytujeme komplexní ošetřovatelskou péči. Náš personál je klientům k dispozici v průběhu 
celého dne i v noci. Rozsah péče závisí na měnících se potřebách a zdravotním stavu našich 
klientů. Klademe důraz na individualizovaný přístup, usilujeme o co nejdelší zachování 
soběstačnosti, aktivizaci a zároveň se snažíme poskytovat co největší pocity jistoty a bezpečí. 
Spolupracujeme s praktickým lékařem, který do našeho zařízení dochází pravidelně jeden krát 
v týdnu, v případě potřeby i častěji. Rovněž spolupracujeme s psychiatrem, který dochází 
jeden krát za měsíc. Součástí našeho týmu je i fyzioterapeutka, dle potřeby jsme tedy schopni 
zajistit klientům i tuto odbornou péči. V případě zájmu jsme schopni zajistit našim klientům 
rovněž spirituální či psychoterapeutickou péči. 
