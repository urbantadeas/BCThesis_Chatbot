Popis realizace poskytování sociální služby Domov pro seniory 
1) Cíle, zásady, cílová skupina, poslání:  
Posláním pobytové sociální služby Domov pro seniory je poskytovat odpovídající podporu a péči 
v každodenním životě lidem starším 65 ti let, jednou ze základních zásad je, že pracovníci DS 
zachovávají lidskou důstojnost při poskytování služby vůči všem uživatelům služby.  
Cíle služby vychází s co největší podpory samostatnosti a autonomie jednotlivých uživatelů. Základem 
definování cílové skupiny je dosažení seniorského věku 65 let a snížená soběstačnost osoby. 
 
2) Nabízené činnosti:  
Služba zahrnuje celoroční ubytování v jedno a dvoulůžkových pokojů v bezbariérovém prostředí, 
celodenní stravování v rozsahu 4 jídel s možností dietního stravování vařených v naší kuchyni a 24 hodin 
dostupnou pomoc při zvládání každodenních činností a úkonů péče. Máme vytvořený systém aktivizace 
a sociálně terapeutických činnosti dle možností a potřeb uživatele. Plně se zaobíráme ochranou práv 
uživatele, jeho oprávněných zájmů a osobních záležitostí. K naplnění kvalitní služby a spokojenosti 
uživatele jej podporujeme v kontaktu s jeho blízkými. 
 
3) Jednání se zájemcem o sociální službu:  
Zájemce se o poskytované sociální službě dozvídá z Registru poskytovatelů sociálních služeb, 
z webových stránek poskytovatele, z letáků, od jiné instituce, z dalších veřejných zdrojů. Následně si 
může zařízení prohlédnout, vyplnit přihlášku, která je dostupná na webu organizace, případně si ji 
vyzvedne, je seznámen s obsahem přihlášky, včetně potřeby lékařského vyjádření, případně mu sociální 
pracovníci, zaměstnanci recepce, ale i další zaměstnanci ochotně pomohou s vyplněním či poskytnou 
radu. Následuje podání přihlášky, které je přiděleno registrační číslo (číslo jednací), přihláška je 
zaregistrována.  
Následuje dle časových možností sociální šetření, které provádí sociální pracovník spolu s vedoucí sociální 
a zdravotní péče. Na sociálním šetření probíhá rozhovor s žadatelem, seznámení žadatele s organizací, 
s poskytovanými službami, a to včetně možnosti využití lékaře organizace.  O sociálním šetření je sepsán 
protokol, který je součástí složky. Na základě sociálního šetření následně dochází s ohledem na volné místo, 
s ohledem na sociální situaci a zdravotní stav klienta k výběru z žadatelů, kteří mají podanou žádost.  
 
4) Uzavírání smlouvy o poskytnutí sociální služby:  
Smlouva je uzavřena v písemné formě ve dvou originálech, v případě zastupování v rámci opatrovnictví 
ve třech originálech. S uživatelem můžou být při uzavírání smlouvy jeho blízcí s jeho souhlasem. Vzor 
smlouvy je dostupný na našich webových stránkách a každý budoucí dostane smlouvu k nahlédnutí ještě 
před přijetím. 
5) Úhrada za poskytování sociální služby:   
Je stanovena dle smlouvy jednotlivého uživatele. Ceník plateb  DS je zveřejněn na našich webových 
stránkách a je v souladu s vyhláškou 505/2006 Sb. 
 
6) Stížnosti:   
Může podat kdokoliv v zájmu uživatele ústně nebo písemně. Ústně ji může přijmout jakýkoliv 
zaměstnanec a předá ji kompetentním zaměstnancům – vedoucím úseků. Písemně je možné předat 
stížnost zaměstnanci DS , poštou, nebo přes schránky důvěry. 
V průběhu vyřízení stížnosti je stěžovatel upozorněn na možnost odvolání, nebo možnosti se obrátit na 
nadřízený orgán DS. 
 
7) Důvody ukončení poskytování sociální služby:  
Uživatel může Smlouvu vypovědět bez udání důvodu a výpovědní lhůta je sedm dní. Poskytovatel může 
Smlouvu vypovědět pouze za určitých okolností definovaných ve Smlouvě. Jde např. o porušování 
povinností vyplývající ze Smlouvy, opětovné upozornění porušení povinností plynoucí z Domácího řádu, 
anebo neuhrazení plateb za 3 kalendářní měsíce.  Výpovědní lhůta je vždy 90 dní. 
 
8) Prostředí, ve kterém je služba poskytována, kapacita:  
Domov se nachází nedaleko centra města a jeho součástí jsou tři Domy s označením Adam, Bára, Cilka, 
spojené spojovací chodbou v patře -1 a domy Bára a Cilka jsou ještě spojeny chodbou v patře -2. Součástí 
objektu je i parkoviště, kde je zajištěná možnost parkování pro návštěvy a dvůr s rampou určenou 
k zásobování. Součástí areálu DS jsou dále rekreační zóny před budovami DS (lavičky, asfaltový chodník, 
altánek s posezením). Za budovou DS s vlastním vchodem je volně přístupný park.  
Dům seniorů byl dostavěn a zkolaudován v roce 2003, je bezbariérový s kapacitou 166 lůžek pro službu 
Domov pro seniory. Součástí objektu jsou i dvě oddělení Domu se zvláštním režimem (34lůžek). V objektu 
jsou jedno a dvoulůžkové pokoje, s předsíňkou a vybavené sociálním zařízením, někdy jednotlivě k tomu 
kterému pokoji, někdy je sociální zařízení určené pro dva pokoje se společnou předsíňkou. 
 
9) Územní působnost sociální služby:  
Poskytujeme pobytovou sociální službu na území města Liberce, který se nalézá v Libereckém kraji. 
Nejvíce uživatelů je ze samotného města Liberce, potažmo Liberce jako obce s rozšířenou působností. 
 
10) Další informace:  
Náš Dům seniorů má naplánovánu spolupráci se školami působícími na území města Liberce a to od 
Mateřských až po Vysoké, včetně úzké spolupráce s TUL a SZŠ Liberec.  
Vize: 
Dům seniorů Františkov, Liberec bude sociální služby poskytovat tak, aby naplnil motto: „Aby 
Dům byl Domovem“. Jsme tu pro naše klienty, kteří určují míru podpory, kerou potřebují. Společně 
hledáme cesty, jak naplnit životy našich klientů, aby v jejich duši i v jejich očích byla znát a vidět 
spokojenost.  
