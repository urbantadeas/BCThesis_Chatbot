NÁZEV POSKYTOVATELE: Domov pro seniory Strážnice, příspěvková organizace  
DRUH POSKYTOVANÉ SLUŽBY: Domov pro seniory 
NÁZEV ZAŘÍZENÍ: Domov pro seniory Strážnice, příspěvková organizace 
MÍSTO POSKYTOVANÍ SOCIÁLNÍ SLUŽBY:  
Preláta Horného 513, 515,696 62 Strážnice,  
Piaristické náměstí 516, 696 6 Strážnice            
              
 
                              Popis realizace poskytování sociální služby domov pro seniory 
 
 
Popis realizace poskytování sociální služby – Domov pro seniory  
Posláním sociální služby Domov pro seniory je poskytovat uživatelům naší cílové skupiny pomoc 
a podporu při projevování vlastní vůle, podporovat důstojný a podle přání uživatele aktivně 
a společensky zaměřený život, který již nemohou trávit v domácím prostředí.  
Nabízíme individuální zaměření poskytování sociálních služeb a ošetřovatelské péče orientované 
na podporu cílů a přání uživatelů spojených se zachováním a rozvojem jejich soběstačnosti 
a nezávislosti.  
Sociální službu poskytuje kvalifikovaný a seberozvíjející se personál.  
 
Cílová skupina: 
Senioři  
 
Věková kategorie klientů: 
dospělí (27-64 let) – od 60 let 
mladší senioři (65 – 80let) 
starší senioři (nad 80 let) 
 
Kapacita: 26 lůžek 
Pobytová služba je poskytována nepřetržitě 
 
 
Veřejný závazek sociální služby Domov pro seniory  
Zajišťujeme ubytování a zdravotní péči uživatelům naší cílové skupiny, kteří potřebují podporu 
a pomoc jiné fyzické osoby při zvládání běžných každodenních činností.  
 
 
Sociální služba Domov pro seniory poskytuje tyto služby:  
 
 
celoroční ubytování 
 
celodenní strava  
 
pomoc při zvládání běžných úkonů péče  
 
pomoc při osobní hygieně  
 
pomoc při prosazování práv a zájmů  
 
zprostředkování kontaktu se společenským prostředím  
 
podpora soběstačnosti uživatele  
 
volnočasové, aktivizační a zájmové činnosti  
 
ošetřovatelská péče  
 
Součástí poskytované péče jsou i fakultativní činnosti, jejichž seznam a ceník lze nalézt 
na www.ddstraznice.cz, v záložce Služby – Dokumenty ke stažení. 
 
 
Vstup zájemce do služby  
Sociální pracovnice poskytne zájemci nebo jeho blízké osobě základní informace o poskytování 
sociální služby, o zařízení, o nabízených službách, o podmínkách poskytování a úhradách za služby. 
Seznámí ho také s internetovou adresou domova - www.ddstraznice.cz, kde jsou uvedeny základní 
informace o organizaci.  
Zájemci nebo blízké osobě je předána Žádost o poskytování sociální služby a další Přílohy. Po vyplnění 
dokumenty předá sociální pracovnici, zašle na adresu zařízení, na e-mailovou adresu nebo 
prostřednictvím datové schránky. Zájemci o službu doporučujeme, aby navštívil a prohlédl si naše 
zařízení, tato možnost je nabídnuta i rodinným příslušníkům nebo jiným blízkým osobám. Před 
přijetím uživatele je provedeno sociálními pracovnicemi jednání se zájemcem za účelem zjištění, zda 
se žadatel nachází v nepříznivé sociální situaci. V případě, že se nenachází v nepřiznivé sociální situaci, 
je žádost zamítnuta. Pokud se nachází v nepříznivé sociální situaci, je o tom informován a vyzván 
k nástupu. Pokud je kapacita služby naplněná, je mu zaslán dopis o zařazení do přehledu žadatelů. 
K nástupu je pak žadatel vyzván, jakmile se pro žadatele uvolní místo. 
Před zahájením poskytování sociální služby je uzavřena mezi poskytovatelem a žadatelem Smlouva 
o poskytování sociální služby, ve které se stanoví podmínky poskytování soc. služby. Ke smlouvě jsou 
přiloženy platné vnitřní předpisy zařízení.  
 
 
Metody práce s uživatelem  
Při práci s uživatelem co nejvíce využíváme rozsah jeho schopností, kterými disponuje. To je důležité 
pro posílení jeho sebeúcty a sebevědomí. Důraz přitom klademe zejména na zachování schopnosti 
chůze, soběstačnosti a sebeobsluhy. Uživatelé s podporou pracovníků cíleně procvičují denní aktivity, 
které dosud zvládají, aby si tyto dovednosti udrželi co nejdéle. 
Rovněž se zaměřujeme na podporu paměti uživatelů. Uživatelé se při rozhovorech nad starými 
fotografiemi soustřeďují na své vzpomínky, které jsou silnější než jejich krátkodobá paměť, vrací 
se v myšlenkách do minulosti. Tato terapie jim vrací sebedůvěru a současně umožňuje našim 
pracovníkům lépe porozumět nynějšímu chování uživatele a společně budovat vztah mezi 
pracovníkem a uživatelem.  
Veškeré aktivity práce s uživateli vycházejí z individuálního plánování, které vede k naplňování 
domluvených a stanovených cílů podpory. Klíčový pracovník ve spolupráci s uživatelem, jeho rodinou 
a ostatními členy týmu zjišťuje dlouhodobé i krátkodobé cíle a přání, vypracuje individuální plán 
poskytovaných služeb a snaží se ve spolupráci s ostatními pracovníky o naplňování cílů a přání 
uživatele.  
Další metodou práce s uživatelem je zapojení uživatele do rehabilitace a volnočasových aktivit.  
Snažíme se o začlenění uživatelů do okolní sociální sítě. Spolupracujeme s dobrovolníky a studenty z 
okolí, kteří se věnují ve svém volném čase našim uživatelům.  
Uživatelům jsou umožněny návštěvy kostela, který se nachází vedle našeho zařízení, a pravidelně se 
koná mše přímo v zařízení.  
V našem zařízení je možnost využití počítačů, internetové sítě a knihovny.  
Do zařízení dochází externí rehabilitační pracovnice a pedikérka. 
 
Úhrada za služby 
Ceník poskytovaných služeb lze nalézt na www.ddstraznice.cz, v záložce Služby. 
 
Spoluúčast uživatele na službě  
Uživatele podporujeme při vyjadřování jeho potřeb a přání, podle kterých je následně poskytována 
sociální služba.  
 
Způsob, jakým jsou uživatelé zapojeni do rozhodování o využití služby  
Sociální služba vytváří příležitosti k tomu, aby uživatelé služeb mohli uplatňovat vlastní vůli, jednat 
na základě vlastních rozhodnutí, aby mohli být sami sebou.  
Uživatel, rodinný příslušník nebo jiná blízká osoba může kdykoliv přednést připomínky na poskytování 
sociální služby, může vyjádřit nespokojenost s poskytováním soc. služby a podávat stížnosti (písemně, 
ústně, anonymně).  
 
Způsob vyřizování stížností  
Sociální služba má zpracován vnitřní předpis, který upravuje podávání stížností na kvalitu nebo 
způsob poskytování sociální služby, evidenci, prošetření a vyřízení stížností. Připomínky, podněty 
a stížnosti lze podat osobně nebo prostřednictvím zvoleného zástupce kterémukoliv pracovníkovi 
nebo také vkládat do Schránek důvěry.  
 
Ukončení poskytování služby  
Smluvní vztah založený na základě uzavření smlouvy o poskytování sociální služby může zaniknout 
písemnou dohodou obou smluvních stran nebo písemnou výpovědí, a dále úmrtím uživatele nebo 
zánikem poskytovatele. Způsoby ukončení jsou rozvedeny ve smlouvě o poskytování soc. služby.  
Při poskytování sociální služby jsou dodržována práva uživatelů. Okruhy práv, včetně možné oblasti 
porušování práv, předcházení tomuto narušování a sankce za porušení je popsáno ve vnitřním 
předpisu.  
 
Materiální a technické zabezpečení poskytované soc. služby  
Zařízení Domov pro seniory Strážnice, příspěvková organizace, se nachází v centru města Strážnice. 
Za budovou se nachází rozlehlá, upravená zahrada s lavičkami, kde uživatelé tráví svůj volný čas.  
Budova, kde je poskytována soc. služba domov pro seniory je jednopatrová, s plošinou pro tělesně 
znevýhodněné a s výtahem ve vedlejší budově, která je průchozí do budovy, kde je poskytována soc. 
služba domov pro seniory. S rehabilitačním vozíkem, případně chodítkem, se dá po budovách snadno 
dostat do všech prostor.  
Domov pro seniory poskytuje sociální službu v jednolůžkových a dvoulůžkových pokojích. Sociální 
zařízení jsou společná na chodbě. Všechny pokoje jsou bezbariérové, vybaveny nábytkem, 
polohovacím lůžkem, signalizací. Uživatelé si mohou doplnit pokoje vlastními drobnostmi, 
televizorem, radiopřijímačem.  
Jídelna slouží ke stolování, posezení s návštěvami a zároveň jako společenská místnost.  
Návštěvy mohou být s uživatelem na pokoji, jídelně, případně na zahradě, terase či navštívit společně 
město a jeho okolí.  
Poskytujeme stravu racionální a další druhy diet, které jsou přizpůsobeny individuálním potřebám 
uživatelů. Při sestavování jídelníčku využíváme nutričního terapeuta, se kterým má zařízení 
uzavřenou dohodu o provedení práce. 
Sociální služba je vybavena mechanickými vozíky, rehabilitačními pomůckami, speciálními chodítky.  
Praktický lékař navštěvuje zařízení minimálně jedenkrát týdně nebo podle potřeby uživatelů. Dále 
zajišťujeme různá vyšetření u odborných lékařů v jejich ambulancích v doprovodu pracovníka sociální 
péče.  
Pro hůře pohyblivé uživatele, kteří potřebují k hygieně pomoc personálu, jsou využívány polohovací 
sprchovací křesla, sprchovací vozíky a koupací vany. Je využíván speciální zvedák, který pomáhá při 
manipulaci s nepohyblivým uživatelem.  
Ošetřovatelská péče je zabezpečována kvalifikovaným personálem. 
 
Ve Strážnici dne: 12.4.2023 
 
 
JUDr. Ivana Kyjovská 
ředitelka 
