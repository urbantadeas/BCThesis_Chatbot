Popis realizace poskytování sociálních služeb 
 
 
Název poskytovatele 
 
AHC Senior centrum Nová Role s.r.o. 
Druh služby 
Identifikátor 
 
Domov pro seniory 
 
Forma služby 
 
pobytová 
Název zařízení a místo 
poskytování 
AHC Senior centrum Nová Role 
Školní 231/9, 362 25 Nová Role 
 
 
Cílová skupina  
Cílovou skupinou domova jsou senioři nad 55 let, kteří mají sníženou schopnost svou 
nepříznivou sociální situaci zvládat a řešit v přirozeném domácím prostředí, nelze ji zajistit 
terénními službami a potřebují pravidelnou podporu a pomoc druhé osoby. Jedná se o mladší 
seniory ve věku 55 – 80 let a starší seniory nad 80 let.   
 
Kapacita služby je od 22.8.2022 61 lůžek. 
 
 
 
Jednání se zájemcem o službu, vstup uživatele do služby 
Informace o pobytové sociální službě lze získat: 
• 
v rámci osobní návštěvy AHC Senior centra Nová Role, 
• 
telefonicky nebo e-mailem, 
• 
na webových stránkách zařízení: https://novarole.ahc.cz/, 
• 
z informačních letáků, 
• 
ze sociálních sítí. 
 
Uživatelé jsou do zařízení přijímáni na základě „Žádosti o poskytnutí pobytové sociální služby.“ 
Žádost o přijetí do AHC Senior centra Nová Role lze podat elektronicky z webových stránek 
nebo vyplnit při osobním setkání přímo v zařízení či zaslat vyplněnou žádost poštou. 
 
Kontaktní osobou pro zájemce je sociální pracovník (popř. jiný pověřený pracovník). Zájemce 
jedná sám nebo s rodinným příslušníkem či zájemci blízkou osobou se souhlasem zájemce. 
V případě omezení svéprávnosti jedná se zájemcem opatrovník. 
 
Průběh jednání se zájemcem: 
 
• 
Na základě obdržené Žádosti o službu a Vyjádření lékaře, kontaktuje sociální pracovník 
zájemce o službu.  
• 
Již při prvním osobním, telefonickém či písemném kontaktu poskytne sociální pracovník 
zájemci základní informace.  
• 
Zájemci o službu je vždy nabídnuta osobní schůzka s možností navštívit zařízení 
a prohlédnout si veškeré prostory, které jsou určeny klientům služby nebo je k dispozici 
prezentace fotografií ze zařízení.  
• 
Při jednání se zájemcem o službu, sociální pracovník podá zájemci základní informace 
o službě, poskytovaných základních činnostech, cílech služby, úhradách za služby. 
Průběh jednání je vždy přizpůsoben schopnostem a potřebám zájemce.  
• 
Sociální pracovník zjistí představy zájemce, jeho potřeby, cíle a základní údaje 
o zájemci.  
• 
Pokud zájemce projeví zájem o prohlídku zařízení, sociální pracovník ho provede 
zařízením a zopakuje řečené informace a přesvědčí se, zda jim zájemce porozuměl 
a zda obdržel potřebné informace. 
• 
Následně je vyhotoven zápis z jednání pracovníkem, který jednal se zájemcem. Zápis 
se stává přílohou k žádosti zájemce o službu. 
• 
Pokud má zařízení volnou kapacitu, sociální pracovník dojedná termín možného přijetí. 
• 
V případě, že zájemce nesplňuje cílovou skupinu, je odkázán na jinou sociální 
službu 
Uzavření smlouvy o poskytování služby: 
 
• 
Smlouva o poskytnutí služby sociální péče (Smlouva) se uzavírá písemně, nejpozději 
v den přijetí uživatele do péče.  
• 
Přijetí do péče realizuje vrchní sestra, sociální pracovník a pracovník, který bude 
tzv. klíčovým pracovníkem. 
• 
Uživatel je před uzavřením smlouvy seznámen se všemi podmínkami poskytování 
služby. Pracovník zařízení zjišťuje, co zájemce od služby očekává a společně pak 
formulují, jakým způsobem bude poskytovaná služba dohodnuté a vytýčené osobní cíle 
naplňovat.  
• 
Po vyjasnění vzájemných stanovisek a dohodě, je uzavřena písemná smlouva se všemi 
náležitostmi. Smlouva se uzavírá podle § 91 zákona č. 108/2006 Sb., o sociálních 
službách v platném znění. 
• 
Po nástupu do zařízení je uživatel podrobně, dle jeho schopností a možností, seznámen 
s vnitřními předpisy a s personálem.  
 
Poskytovatel může odmítnout uzavřít s žadatelem „Smlouvu o poskytování sociálních služeb“ 
dle § 91 odst. 3 zákona č.108/2006 Sb., o sociálních službách, jestliže: 
• 
žadatel žádá o sociální službu, kterou neposkytuje,  
• 
zdravotní stav žadatele vylučuje poskytnutí služby,  
• 
jestliže poskytovatel nemá dostatečnou kapacitu k poskytnutí služby.  
O případném odmítnutí uzavření smlouvy je vydáno žadateli písemné oznámení s uvedením 
důvodu. 
 
 
Podrobný popis realizace služby  
AHC Senior centrum Nová Role je provozováno v nově zrekonstruované budově, ul. Školní 
231/9, 362 25 Nová Role. Sociální služby v zařízení jsou poskytovány v souladu se zákonem 
č. 108/2006 Sb., o sociálních službách v platném znění.  
 
Kapacita služby je od 22.8.2022 61 lůžek. 
 
Domov pro seniory „AHC Senior centrum Nová Role“ poskytuje nepřetržitou pobytovou službu 
seniorům, kteří si vzhledem ke svému věku a zdravotnímu stavu nemohou dlouhodobě 
zajišťovat své životní potřeby ve vlastním domácím prostředí. Hlavním cílem služby je umožnit 
seniorům zůstat součástí společnosti a prožít tak spokojené a důstojné stáří. 
 
Služba domova pro seniory je poskytována v režimu 24 hodin denně 7 dní v týdnu, po celý 
kalendářní rok. Uživateli je poskytována sociální péče v rozsahu všech základních činností dle 
zákona č. 108/2006 Sb.: 
 
Ubytování  
Uživatelům je v zařízení poskytováno ubytování na čtyřech podlažích v jednolůžkových 
a dvoulůžkových pokojích. Dva pokoje sdílí společnou bezbariérovou koupelnu. Pokoje jsou 
standardně 
vybaveny elektrickými polohovatelnými 
lůžky, 
vč. antidekubitní 
matrace 
a pomůckami k mobilizaci klientů, nočními stolky, nábytkem a komunikačním zařízením sestra – 
uživatel.  Uživatel si může po dohodě s poskytovatelem vybavit pokoj svými osobními věcmi. 
Mimo pokoj mohou uživatelé využívat společné prostory – jídelnu, kuchyňku, společenskou 
místnost, aktivizační místnost s knihovnou a zahradu s lavičkami. Součástí ubytování je praní 
osobního a ložního prádla, žehlení a úklid pokoje. 
 
Stravování  
Uživatelům je poskytována celodenní strava, odpovídající věku, zásadám racionální výživy 
a potřebám dietního stravování, a to v rozsahu 3 hlavních jídel denně (snídaně, oběd, večeře), 
dopolední a odpolední svačiny a celodenní nabídky drobného občerstvení. Po celý den jsou 
k dispozici teplé a studené nápoje. Stravování je zajištěno prostřednictvím dodavatelské firmy. 
Výběr stravy probíhá na základě předem zveřejněného jídelního lístku. Dohled nad skladbou 
jídelníčku obecně i individuálně provádí nutriční terapeutka.  
 
Pomoc při zvládání běžných úkonů péče o vlastní osobu 
Službu zajišťují pracovníci v sociálních službách ve spolupráci se zdravotnickým personálem. 
Jedná se především o pomoc při oblékání a svlékání včetně speciálních pomůcek, pomoc při 
přesunu na lůžko nebo vozík, pomoc při vstávání z lůžka, uléhání, změnu poloh, pomoc 
a podporu při podávání jídla a pití, pomoc při prostorové orientaci, samostatném pohybu 
ve vnitřním i vnějším prostoru.  
 
Pomoc při osobní hygieně nebo poskytnutí podmínek pro osobní hygienu  
Služby přímé péče jsou vykonávány soustavně, zajišťují je pracovníci v sociálních službách 
ve spolupráci se zdravotnickým personálem. Sestávají se v pomoci při úkonech osobní hygieny, 
pomoci při základní péči o vlasy a nehty, pomoci při použití toalety a v dalších pomocných nebo 
podporujících činnostech. Uživatelům jsou k dispozici mobilní koupací lůžka a elektrické 
zvedací zařízení, kterým zařízení disponuje.  
 
Zprostředkování kontaktu se společenským prostředím 
Uživatelé jsou pracovníky podporováni při využívání běžně dostupných služeb a informačních 
zdrojů, je jim poskytnuta pomoc při udržení kontaktu s rodinou, pomoc a podpora při dalších 
aktivitách podporujících sociální začleňování osob. V zařízení jsou neomezené návštěvní 
hodiny pro rodinné příslušníky a přátele klientů. Nesmí však omezovat provoz a bránit 
v dodržení nočního klidu.  
 
Sociálně terapeutické činnosti 
Za účelem udržení osobních, sociálních schopností a dovedností podporujících sociální 
začleňování osob, jsou uživatelé podporováni v sociálně terapeutických činnostech, 
vycházejících zejména z aktivizací. 
 
Aktivizační činnosti 
Nabídku tvoří především aktivity, které podporují upevňování motorických, psychických 
a sociálních schopností a dovedností, vytvoření podmínek pro zajišťování přiměřeného 
vzdělávání, volnočasové a zájmové aktivity.  
Zdravé stárnutí se bez aktivizačních činností neobejde. Nabízejí smysluplně trávený čas, 
jasnou strukturu dne, kontakt s vrstevníky a okolím, a hlavně naše klienty baví.  
• 
Ergoterapie 
• 
Muzikoterapie 
• 
Bazální a smyslová stimulace 
• 
Reminiscence 
• 
Trénink paměti 
• 
Kulturní odpoledne 
• 
Literární okénka 
• 
Společenské a deskové hry 
• 
Sportovní a rehabilitační odpoledne 
 
Pořádáme akce spojené s veřejností či mezigenerační soužití. 
 
 
Pomoc při uplatňování práv, oprávněných zájmů a při obstarávání osobních záležitostí  
Sociální pracovník poskytuje uživatelům základní sociální poradenství. Je jim poskytnuta 
potřebná pomoc při vyřizování jejich osobních záležitostí.  
Všichni pracovníci pak dbají na dodržování práv uživatelů při každodenní poskytované péči. 
 
Základní principy individuálního plánování  
 
Poskytovatel vychází a používá metody z konceptu plánování zaměřené na klienta. Každý 
uživatel zařízení má klíčového pracovníka, který s ním a pracovním týmem spolupracuje při 
tvorbě jeho individuálního plánu. Služby jsou poskytovány individuálně podle potřeb 
jednotlivých uživatelů. 
K základním principům patří:  
• 
Zaměření je především na klienta.  
• 
Užívá se přirozený jazyk spíš než odborná terminologie.  
• 
Zjišťují se předpoklady klienta.  
• 
Posiluje se aktivní účast klienta a lidí, kteří ho znají.  
• 
Vychází se z přání a potřeb klienta, nikoli z možností zařízení poskytujícího služby.  
 
Zdravotní péče je poskytována formou ambulantní péče praktického lékaře, psychiatra a jiných 
externích specialistů. Při nástupu má každý uživatel možnost si ponechat svého praktického 
lékaře, nicméně zařízení má svého smluvního lékaře. Ten do zařízení dochází pravidelně 
1 x v týdnu, případně dle potřeby.  
 
Ošetřovatelská a rehabilitační péče je prováděna na základě indikací praktického lékaře 
uživatele a zajišťována prostřednictvím zaměstnanců zařízení s odbornou způsobilostí k výkonu 
zdravotnického povolání.  
 
 
 
 
 
Metody práce 
Koncept péče postaven na individuálním přístupu, vycházejícím z osobních cílů a potřeb 
klientů. 
Kladen důraz na využívání vnitřních zdrojů a možností klienta, jeho důstojnosti a ochraně jeho 
práv.  
Podpora pro aktivní spolupráci s rodinou.  
Podpora a udržení soběstačnosti. 
Biografický model. 
Využívání reminiscenční terapie. 
Podpora autonomie vůle při rozhodování klienta  
 
 
Vyřizování stížností 
Každý uživatel je při sepisování smlouvy informován o tom, jakým způsobem může podat 
stížnost nebo připomínku. Stížnost na kvalitu nebo povahu služeb může podat uživatel, osoba 
jím pověřená, rodinný příslušník či jiná blízká osoba, pracovníci zařízení nebo jakákoliv jiná 
osoba, která se domnívá, že je důvod ke stížnosti. Stěžovatel může podáním stížnosti 
i vedením jednání pověřit nezávislého zástupce.  
Stěžovatel si může stěžovat ústní nebo písemnou formou na poskytované služby, a to 
i anonymně. Stěžovatel může stížnost podat: vhozením do schránky na stížnosti, předáním 
stížnosti sociálnímu pracovníkovi, řediteli zařízení, nebo kterémukoliv zaměstnanci zařízení, 
který je následně povinen ji neprodleně předat sociálnímu pracovníkovi nebo řediteli zařízení. 
Stížnost může zaslat na kontaktní adresy zařízení. Lhůta pro vyřízení stížnosti je 
30 kalendářních dnů a počíná běžet první den následující po dni doručení, případně sdělení 
stížnosti. Stížnosti se zařízení snaží vyřešit bez zbytečného odkladu. 
 
Odpověď bude uživateli doručena písemně. Odpovědi na anonymní stížnosti jsou umísťovány 
na nástěnce v zařízení. Všechny stížnosti se evidují v knize stížností. 
V případě nespokojenosti s vyřízením stížnosti má stěžovatel možnost obrátit se na nezávislý 
(objektivní) orgán, instituce, které se zabývají ochranou lidských a občanských práv. 
Právo stěžovat si je s klientem projednáváno srozumitelnou formou při jednání se zájemcem 
o službu, při uzavírání smlouvy a v průběhu poskytování služby. 
 
 
 
Ukončení služby 
Délka pobytové služby v zařízení není limitována. Uživatelé uzavírají smlouvu na dobu 
neurčitou, a to s 1-měsíční výpovědní lhůtou.  
 
Ukončení poskytování služeb může být z těchto důvodů:  
a) Úmrtí uživatele  
b) Ukončení poskytování služby ze strany poskytovatele  
c) 
Ukončení poskytování služby ze strany uživatele (zákonného zástupce)  
 
Poskytovatel může ukončit poskytování služby uživateli, jestliže:  
• 
uživatel hrubě porušuje své povinnosti vyplývající ze smlouvy 
• 
hrubě porušuje povinnosti vyplývající z vnitřních předpisů  
• 
došlo-li ke změně poměrů uživatele, zejména zdravotního stavu a poskytovatel není 
oprávněn poskytovat sociální služby, které v důsledku této změny uživatel potřebuje – 
uživatel již nesplňuje podmínky cílové skupiny.  
Uživatel (zákonný zástupce) může ukončit poskytování služby na základě písemného oznámení 
i bez udání důvodu.  
 
 
 
Úhrady za služby 
Služby jsou hrazeny dle platného ceníku služeb zařízení. Uživatel hradí ubytování a stravování 
dle částek stanovených zákonem č. 108/2006 Sb., o sociálních službách a prováděcí vyhláškou 
č. 505/2006 Sb., v platném znění.  
 
 
Fakultativní služby (jsou-li poskytovány) 
Fakultativní služby jsou poskytovány pouze v případech, kdy jsou vyžádány uživatelem. Výše 
úhrady za tyto služby nepřekračuje skutečně vynaložené náklady na zajištěné činnosti.  
 
 
Prostory, materiální a technické vybavení 
Domov pro seniory je provozován v pětipodlažní budově, která 
 je obklopena zahradou. Zařízení odpovídá svým charakterem a umístěním životnímu stylu lidí, 
kteří jeho služby využívají. Budova a veškeré prostory pro klienty a zaměstnance splňují 
stavební, bezpečnostní, hygienické a požární normy a předpisy. V budově je zajištěn 
bezbariérový přístup. 
 
V suterénu a 1. podloží se nachází administrativa. Pracovníci mají zázemí pro komunikaci 
s klienty a jejich blízkými. 
Celé zařízení disponuje „buňkami“, přičemž každá „buňka“ se skládá ze dvou pokojů, jednoho 
jednolůžkového, jednoho dvoulůžkového a bezbariérové koupelny. Součástí bezbariérové 
koupelny je toaleta, umyvadlo a sprchový kout. Dále zařízení disponuje jedním dvoulůžkovým 
a jedním trojlůžkovým pokojem, ke kterým náleží bezbariérové koupelny se sociálním 
zařízením. 
Jednotlivé pokoje jsou vybaveny elektrickými polohovacími lůžky, nočními stolky, šatní skříní, 
stolkem se židlemi a televizí. Klienti si mohou po dohodě se zařízením dovybavit pokoj vlastními 
osobními věcmi a spotřebiči.  
Každé patro disponuje centrální koupelnou s koupacím lůžkem. Součástí vybavení zařízení je 
elektrický zvedák pro klienty. 
V zařízení je několik společenských místností (jídelny, knihovna, kuchyňka pro klienty, 
aktivizační a terapeutické místnosti), které mohou klienti libovolně využívat. Klienti mohou 
rovněž využívat zahradu s lavičkami okolo zařízení. 
 
 
 
 
 
 
 
 
Dne: 
15.06.2023 
 
Zpracoval: 
Luboš Hovorka 
 
 
 
