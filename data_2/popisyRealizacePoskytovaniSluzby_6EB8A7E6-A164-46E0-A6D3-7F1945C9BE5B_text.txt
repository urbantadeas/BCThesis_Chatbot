 
 Tel., fax: 546 22 42 75, mobil: 732 930 818, IČO 70 88 70 55, DIČ CZ 70 88 70 55, e-mail:  
dpdfoltynova@volny.cz, nebo info@fol.brno.cz ,  zřizovatel: Statutární město Brno,  subjekt zapsán u KS 
Brno,oddíl Pr, vložka 20, bankovní spojení : KB Brno 27 – 7203160217/0100, ID datové schránky: tv9kinx                                 
 
Foltýnova 1008/21, 
 635 00 Brno – Bystrc 
 
 
NÁZEV POSKYTOVATELE: Domov pro seniory Foltýnova, příspěvková organizace 
DRUH POSKYTOVANÉ SLUŽBY: Domov pro seniory, ID: 1899371 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: Domov pro 
seniory Foltýnova, příspěvková organizace, Foltýnova 1008/21,  635 00 Brno – Bystrc 
 
 
FORMULÁŘ A: 
 
POPIS REALIZACE POSKYTOVÁNÍ SOCIÁLNÍ SLUŽBY 
 
Okruh osob, pro které je sociální služba určena – cílová skupina: senioři od 60 let se 
sníženou mírou soběstačnosti zejména z důvodu věku, kteří nejsou schopni zůstat v domácím 
prostředí, terénní služby jsou pro ně nedostačující a jejichž situace vyžaduje pravidelnou   
pomoc a podporu jiné fyzické osoby. 
 
Posláním domova je celoročně poskytovat seniorům se sníženou soběstačností nepřetržitě 
dosažitelnou pomoc a péči přiměřenou jejich individuálním potřebám, zmírňovat negativní 
vlivy jejich stárnutí, podporovat je při udržování jejich tělesné a duševní kondice, přiměřené 
soběstačnosti, ve využívání vlastních možností a schopností, udržování běžného způsobu 
života, přirozených vztahů a využívání místních institucí, které poskytují služby veřejnosti.  
 
Cílem organizace je: 
• aby si klienti udrželi co nejdéle získané schopnosti a dovednosti, které vedou k 
prodloužení jejich aktivního života, 
• aby se cítili v bezpečí, jako ve svém domově 
• aby mohli přiměřeně ke svému věku a zdravotnímu stavu vést svůj život co nejvíce 
podobný životu, který vedli ve svém přirozeném prostředí. 
 
 
Organizace neposkytuje služby osobám: 
• jejichž zdravotní stav vyžaduje poskytování akutní zdravotní péče v lůžkovém 
zdravotnickém zařízení 
• které z důvodu akutní infekční choroby nejsou schopny pobytu v zařízení  
• které mohou ohrozit, popř. ohrožovat sebe a okolí pro akutní nebo nestabilizovanou 
duševní nemoc nebo závislost (psychózy, demence, Alzheimerova choroba apod.) 
• jejichž chování by z důvodu duševní poruchy závažným způsobem narušovalo 
kolektivní soužití  
 
 
 
 
 
 
 
 
 
 
 
 
 
 
2
   
 
Foltýnova 1008/21, 
635  Brno – Bystrc 
 
 
 
I. Průběh poskytování sociální služby: 
 
A. Vstup uživatele do služby 
 
1. Poskytovatel informuje o druhu, místě, poslání, cílech, zásadách poskytované sociální 
služby a okruhu osob, kterým je určena prostřednictvím: 
• webových stránek: www.fol.brnods.cz 
• informačních letáků, které jsou k dispozici na obecních úřadech, čekárnách 
praktických lékařů aj. 
• poskytovatel minimálně l x ročně informuje o své existenci a činnostech v tisku (např. 
Bystrcké noviny, Metropolitan apod.) 
• informace o činnosti organizace jsou zveřejněny i v informačních brožurách vydaných 
Magistrátem města Brna 
• ústní informace podávají sociální pracovnice jednotlivých obecních úřadů i pracovníci 
domova 
 
2. Jednání se zájemcem o službu: 
• každý zájemce o poskytování sociální služby (nebo osoba, která ho zastupuje) obdrží 
při první návštěvě podrobné informace o rozsahu poskytovaných služeb, cílové 
skupině, poslání, zásadách, cílech organizace a úhradách 
• poskytovatel zjišťuje nepříznivou sociální situaci a sociální potřebnost u zájemce a 
současně se zajímá o to, co zájemce od poskytované sociální služby očekává, získává 
od něj nebo od jeho blízkých informace 
• poté se poskytovatel rozhoduje, zda je služba pro zájemce vhodná, nebo bude 
postupováno dle par. 91, odst. 3 a) a c) zákona c. 108/2006Sb 
• současně se rozhoduje i zájemce o službu (nebo jeho blízcí), zda je služba pro něj 
vhodná a přijatelná 
• pokud obě strany naznají, že nejsou překážky k poskytování sociální služby, obdrží 
zájemce vzor Žádosti o poskytování sociální služby včetně následující formulářů: 
Posudek o zdravotním stavu, Úhrady za ubytování, stravu a fakultativní služby 
(ceník), Základní informace o domově, Často kladené otázky, Problematika uzavření 
smlouvy bez souhlasu osoby, informační leták o domově 
• v případě zájmu je mu umožněno prohlédnout si společné prostory i obytnou jednotku 
• pokud zájemce o službu odevzdá vyplněnou „Žádost o poskytování sociální služby“ 
včetně Posudku o zdravotním stavu, jehož obsah nevylučuje přijetí dle par. 36 vyhl. č. 
 
 
 
 
 
 
 
 
 
 
 
 
 
3
   
505/2006 Sb., je na základě zjištěných skutečností a bodového ohodnocení zařazený 
do pořadníku čekatelů, který je průběžně aktualizován a vyhodnocován 
• v případě uvolnění lůžka je výběrovou komisí (ve složení vedoucí sociálně 
zdravotního úseku, popř. vrchní sestra a sociální pracovnice) navržen nejpotřebnější 
zájemce o poskytování sociální služby, tomu je nabídnuto uvolněné lůžko, prohlédne 
si obytnou jednotku 
• sociální pracovnice společně s vedoucím sociálně zdravotního úseku popř.: vrchní 
sestrou zahájí sociální šetření a jednání se zájemcem o službu. Při tomto jednání si 
zájemce definuje svoje očekávání a cíle spolupráce a sociální pracovnice zjišťuje 
sociálně zdravotní situaci zájemce, jeho míru nesoběstačnosti a dojednávají se některé 
body před uzavřením Smlouvy o poskytování sociální služby. Vše je zaznamenáno na 
formulář „Sociální šetření a jednání se zájemcem o službu“. Se zájemcem je dohodnut 
konkrétní termín zahájení poskytování sociální služby, obdrží písemné informace, co 
je třeba při podpisu „Smlouvy“ předložit včetně nového Posudku o zdravotním stavu, 
doporučení, jaké vybavení je vhodné vzít si sebou atd. 
• posudek o zdravotním stavu ne starší 14 dnů a vycházející z požadavku stanovených v 
par. 36 vyhl.č. 505/2006 Sb., je zájemce o službu povinen předložit nejpozději v den 
podpisu Smlouvy 
• v den zahájení poskytování sociální služby je se zájemcem o službu sepsána 
„Smlouva o poskytování sociální služby“, kde jsou podrobně rozebrána práva a 
povinnosti obou zúčastněných stran. Tímto okamžikem se ze zájemce stává uživatel 
sociální služby. Součástí (přílohou) „Smlouvy“ je „ceník“ – Úhrady za ubytování, 
stravu a fakultativní služby, jeho práva a povinnosti, domácí řád, kontakty na 
jednotlivá pracoviště domova a postup při nouzových či havarijních situacích, se 
kterými se uživatel může v domově setkat 
 
 
B) Metody práce s uživatelem: 
• práce s jednotlivcem 
• práce se skupinou 
• spolupráce s komunitou 
• spolupráce s veřejnými institucemi 
• studium a vyplňování předepsané dokumentace 
• rozhovor se zájemcem o službu, pepř. jeho známými, příbuznými, zákonným 
zástupcem aj 
• sociální poradenství, informování 
• sociální šetření – je proveden písemný zápis 
• pozorování 
• pravidelné dotazníkové šetření, ankety 
• komplexní analýza a vyhodnocování zjištěných skutečností 
• koncepční a metodická činnost, plánování 
• pomoc a podpora, aktivizace 
 
 
Základní zásady a principy poskytování služeb:  
• Zachovávání lidské důstojnosti osob – jednáme s uživateli naší služby tak, aby 
lidská důstojnost nebyla při výkonu sociální služby porušena nebo ohrožena-  
chováme se k nim slušně, dodržujeme požadavek oslovování, zachováváme intimitu. 
 
 
 
 
 
 
 
 
 
 
 
 
4
   
• Princip individuálního přístupu – pomoc a nabízené služby vychází z individuálně 
určených potřeb a svobodného výběru našich klientů. Ke každému klientovi 
zaměstnanci domova přistupují jako k individualitě, respektují jeho osobnost, potřeby 
a možnosti. 
• Princip partnerství – každý z klientů je považován za rovnocenného partnera naší 
organizace – v rámci společného dialogu jsou průběžně konzultovány potřeby a 
možnosti uživatelů i našeho domova. Za partnery považuje domov i blízké osoby a 
instituce, se kterými jedná v zájmu uživatelů. 
• Pomoc a podpora při rozvoji či udržení samostatnosti osob – posláním naší služby 
je podpora přiměřené soběstačnosti klientů v rámci jejich možností a schopností – 
dodržujeme stupnici: co může, klient si udělá sám – podpora – pomoc  - péče. 
• Posilování či udržení sociálního začlenění osob – vytváříme podmínky, aby klienti 
mohli udržovat přirozené vazby a vztahy s okolím, podporujeme je v jejich 
kontaktech s blízkými, spolupracujeme s rodinou a dalšími blízkými osobami. 
• Sociální služby jsou poskytovány v zájmu osob a v náležité kvalitě – všechny 
služby jsou poskytovány za účelem pomoci a podpory klientů. Potřeby, možnosti a 
schopnosti uživatelů naší služby jsou prioritou při tvorbě a dosahování jejich osobních 
cílů. K tomu jim napomáhají plně kvalifikovaná pracovníci. 
• Dodržování lidských práv a osobních svobod – každý klient naší sociální služby má 
stejná práva jako každý jiný občan ČR. Ctíme každou osobu jako jedinečnou, mající 
plné právo o sobě rozhodovat.   
• Princip informovanosti –  klienti jsou průběžně informováni o dění v našem domově 
a seznamováni s nabízenými možnostmi námi poskytovaných služeb, ze kterých si 
mohou vybírat. 
• Princip celostního přístupu – na situaci klienta pohlížíme v celkových 
souvislostech, spolupracujeme s rodinou, blízkými, navazujícími organizacemi. 
Vycházíme ze znalosti minulosti klienta a jeho současných psychických a fyzických 
možností a schopností. 
• Princip normality – podporujeme v co největší možné míře životní zvyklosti klientů, 
jejich návyky, režim dne a v rámci možností se jim přizpůsobujeme. 
• Respekt k projevům demence, akceptování reality klientů – nesnižujeme projevy 
demence, odpovídáme a reagujeme tak, aby se klienti cítili v bezpečí. 
• Princip svobodného výběru – klienti jsou dle svých možností a schopností 
zapojováni do plánování a hodnocení poskytované služby.  Každý (ppř. ve spolupráci 
se svými blízkými) si sám volí rozsah služeb, které mu budou poskytovány, uplatňuje 
v rámci svých možností a schopností vlastní vůli a jedná na základě vlastních 
rozhodnutí. 
• Princip bezpečí -  je pro nás důležité, aby bylo uživatelům v maximálně možné míře 
zachováno soukromí, aby se při pobytu v našem domově, při kontaktu se zaměstnanci 
i při výběru námi nabízených služeb cítili v bezpečí. 
• Princip profesionality – zaměstnanci při své práci využívají svých odborných 
znalostí a dovedností, současně vychází ze základních principů slušného chování mezi 
lidmi – respektu, diskrétnosti, laskavosti, ohleduplnosti, empatie, trpělivosti, 
poctivosti, ochoty pomáhat, spolehlivosti, porozumění a vstřícnosti.  
 
Koncepty, které využíváme nad rámec základních činností: 
• Bazální stimulace – podpora kvality života u klientů s nezvratnými změnami 
tělesného a duševního stavu 
 
 
 
 
 
 
 
 
 
 
 
 
5
   
• Reminiscenční terapie + biografický model – práce se vzpomínkami a životním 
příběhem 
• Validace – metoda, která využívá schopnost empatie (vcítění se) k proniknutí do 
zážitkového světa starého, dezorientovaného člověka. Podporuje vznik důvěry, jistoty, 
pocitu bezpečí, snižuje stres 
• Smyslová aktivizace – oslovujeme smysly člověka, které jsou klíčem k jejich 
schopnostem a zdrojům (důvěrně známé obrázky, slova, vůně, zvuky, hmatem 
poznávané předměty všedního dne, vůně bylinek, obvyklé pohybové činnosti nebo 
známé texty písní). Jejich prostřednictvím znovu vyvoláváme vzpomínky, probudíme 
paměť a umožníme verbální a neverbální komunikaci, s cílem uspokojení potřeb, 
udržení kvality života a zajištění smysluplného a plnohodnotného života ve stáří 
• Paliativní péče – je poskytována klientům, kteří trpí nevyléčitelnou chorobou v 
pokročilém nebo konečném stádiu. Zahrnuje v sobě pomoc zdravotní, sociální, 
psychickou a v případě zájmu klienta i duchovní. Naší snahou je udržet důstojnost 
člověka do posledních chvil a jeho doprovázení v umírání. Pomoc a poradenství 
nabízíme nejen klientům, ale i jejich blízkým. 
 
 
C) Způsob, jakým jsou uživatelé zapojeni do rozhodování o využití služby: 
• maximálně možná informovanost o všech aspektech poskytované sociální služby 
(poslání, cíle, zásady, principy, okruh osob, rozsah služeb) přiměřená komunikačním 
schopnostem klientů a možnostem jejich schopnosti porozumět 
• aktivní zájem zaměstnanců o to, jaký rozsah služeb uživatel požaduje a potřebuje 
• jednou ze základních zásad poskytování sociální služby je skutečnost, že osoby, 
kterým služba má být nebo je poskytována, uplatňují vlastní vůli při řešení své 
nepříznivé sociální situace, rozsah poskytovaných služeb vychází z jejich 
individuálních potřeb. Pokud nejsou schopni svoji vlastní vůli vyjádřit, jsou 
používány náhradní metody např. imaginativní rozhovor, empatická fantazie, 
používání piktogramů, karet s obrázkem, mapování a analýza potřeb klienta, 
pozorování projevů libosti/nelibosti, studium dokumentace klienta, získávání 
informací osob blízkých, od ostatních spolupracovníků v rámci týmové spolupráce 
apod. 
• v rámci jednání se zájemcem o službu a při vypracovávání „Smlouvy“ je to uživatel, 
kdo si v rámci svých možností sám aktivně stanovuje nejen rozsah poskytovaných 
služeb, ale i vyjadřuje a ve spolupráci s pracovníky poskytovatele či svými blízkými 
pojmenovává svoje očekávání a svůj osobní cíl. Uživatel je pravidelně informován, že 
svůj cíl může kdykoli změnit, přehodnotit, přeformulovat 
• při zahájení poskytování sociální služby je uživatel seznámen se svým klíčovým 
pracovníkem (důvěrníkem), který ho zejména v prvních dnech a týdnech podporuje 
při procesu zabydlování se a seznamování s chodem domova. Společně v průběhu 
celého pobytu stanovují, přeformulovávají a pravidelně hodnotí dosahování 
krátkodobých a dlouhodobých osobních cílů. Uživatel je pravidelně opakovaně 
informován, že klíčového pracovníka může kdykoli změnit 
• ve spolupráci s uživateli jsou vypracovávány jejich individuální plány vždy na měsíc 
dopředu, v případě potřeby jsou denně aktualizovány dle jejich momentálních potřeb 
a možností 
• veškeré dokumenty týkající se zájemců i uživatelů sociální služby jsou ukládány do 
sociální dokumentace každého zájemce a uživatele, která je řádně zabezpečena tak, 
aby k ní neměl kromě pověřených pracovníků nikdo jiný přístup 
 
 
 
 
 
 
 
 
 
 
 
 
6
   
• organizace spolupracuje průběžně s rodinou, známými, opatrovníky či příbuznými, 
pokud o to uživatel či jeho blízcí projeví zájem 
• organizace aktivně spolupracuje s výborem obyvatel, jehož členové tlumočí potřeby, 
připomínky, náměty a požadavky ostatních uživatelů sociální služby 
 
D) Způsob vyřizování stížností uživatelů 
• domov má zpracovaný vnitřní předpis, kde je přesně popsán způsob pro podávání a 
vyřizování stížností. Je všem k dispozici v šanonu uloženém v jídelně. 
• jednoduchou a srozumitelnou (obrázkovou) formou jsou na nástěnkách každého úseku 
i v jídelně vyvěšeny navíc základní instrukce jakou formou a kam lze podávat 
stížnosti (ústně, písemně, telefonicky, e mailem, anonymně či se mohou podepsat), 
kdo, kdy a kde je přijímá, kdo stížnost bude vyřizovat a do jakého termínu musí 
stěžovatel obdržet odpověď  
• současně jsou uživatelé informováni, k jakým dalším institucím (s uvedenými 
adresami a telefonními čísly) mohou podat svoji stížnost, pokud nebudou s odpovědí 
spokojeni. 
• v jídelně a na každém úseku je umístěna schránka důvěry s upozorněním, že ke 
stížnostem vhozeným do schránky anonymně poskytovatel přistupuje stejně jako ke 
stížnostem podaným konkrétním uživatelem či konkrétnímu pracovníkovi 
• vedoucí každého úseku s mobilní schránkou důvěry navštíví minimálně 1 x měsíčně 
každého klienta s demencí s omezenými pohybovými schopnostmi přímo v pokoji, 
kde mu znovu připomene možnost si stěžovat, případně mu pomůže stížnost 
formulovat 
• se směrnicí byli prokazatelně seznámeni pracovníci, kteří byli upozorněni, že mají za 
povinnost každou stížnost či připomínku (námět) přijmout a předat ji pověřenému 
pracovníkovi, pepř. pomoci uživateli stížnost napsat 
• pracovníci poskytovatele vnímají každou stížnost jako podnět ke zkvalitnění své 
práce. Jsou si vědomi toho, že stěžovatel nesmí být za svoji stížnost žádným 
způsobem znevýhodněn oproti ostatním uživatelům přístupem pracovníků či kvalitou 
jejich poskytované péče, musí být zachována jeho důstojnost a veškerá práva a 
svobody 
 
 
E) Ukončení poskytování služby 
• ukončení poskytování služby je detailně podchyceno ve „Smlouvě o poskytování 
sociální služby“- končí úmrtím uživatele, jeho přestěhováním se do přirozeného 
sociálního prostředí či jiného zařízení sociálních služeb/hospic/ jiné zdravotnické 
zařízení 
• ve „Smlouvě“ jsou dále popsány postupy pro podání výpovědi či odstoupení od 
„Smlouvy“ 
 
 
F) Spoluúčast uživatele ve službě 
1. finanční – výše úhrad je zachycena v „ceníku“, který vychází z platné legislativy (zákon č. 
108/2006 Sb. a vyhl. č. 505/2006Sb., v platném znění). Popis úhrad za pobyt, stravu a 
fakultativní služby jsou přílohou „Žádosti o poskytování sociální služby“ a „Smlouvy o 
poskytování sociální služby“. Současně je „ceník“ vyvěšen na webových stránkách 
poskytovatele, na nástěnkách domova a je k dispozici kterémukoli zájemci, který o něj 
požádá.  
 
 
 
 
 
 
 
 
 
 
 
 
7
   
 
2. aktivní (fyzická) – způsob rozhodování a výběru rozsahu poskytovaných služeb je popsán 
výše v kapitole C. Uživatelé jsou průběžně vedeni k přiměřené soběstačnosti (pokud jsou 
alespoň trochu schopni, za pomoci a podpory pracovníků zvládají péči o vlastní osobu a 
obytnou jednotku, dochází k lékařům, za podpory zaměstnanců si vyřizují úřední záležitosti, 
využívají služeb v okolí – kadeřník, pedikúra, zájmová a kulturní činnost). Poskytovatel 
vytváří podmínky, aby vedli život co nejvíce podobný, jaký vedli ve svém domově. 
Poskytovatel podporuje uživatele, aby co nejvíce využívali běžně dostupné veřejné služby a 
vytváří příležitosti, aby je osoby mohly využívat (v případě potřeby odvoz autem na úřady, k 
lékaři, do obchodu). Aktivita a začleňování uživatelů je podporována i tím, že při veškerých 
akcích pořádaných poskytovatelem jsou vítáni i jejich příbuzní a známí. 
 
 
II. Materiální a technické zabezpečení realizace sociální služby 
1. Sociální služba Domov pro seniory Foltýnova, příspěvková organizace (pobytová 
služba s nepřetržitým provozem) je poskytována na adrese Foltýnova 1008/21 v Brně 
Bystrci. Areál je umístěný v klidné rekreační oblasti nedaleko brněnské přehrady. 
Místa pro parkování automobilu jsou k dispozici na přilehlých komunikacích. 3 
parkovací místa jsou vyhrazena u bloku K. 
 
2. Objekt vystavěný v letech 1986–1993 se skládá ze tří tři až čtyřpatrových bloků– B, 
C a D, budovy s jídelnou a spojovací chodbou a budovy K, která prošla v r. 2015 
celkovou rekonstrukcí. 
 
3. Kapacita Domova pro seniory od 1.1.2017: 112 lůžek – celkem 80 pokojů pro 
jednotlivce a 16 obytných jednotek pro dvojice. Každá obytná jednotka má vlastní 
WC a koupelnu. Převážná část garsonek je vybavena kuchyňskou linkou a zařízením 
k vaření. Klienti, kteří jsou toho schopni, mají možnost využít i zařízení k vaření. 
Všechny obytné jednotky jsou suché, světlé a mají dostatečný přísun slunečního svitu. 
 
4. Bariérovost – do všech obytných jednotek je bezbariérový přístup. 
 
5. Celková plocha obytných jednotek činí 23–32 m2, z toho obytné pokoje mají 
rozměr 10,5 - 17,5 m2. 
 
6. Před zahájením poskytování sociální služby si sám uživatel zvolí, zda převezme 
obytnou jednotku vybavenou nábytkem poskytovatele, kterou si dovybaví vlastním 
zařízením, či zda si ji vybaví vlastním nábytkem.  
 
7. Provoz – nepřetržitý celoroční provoz je zajištován prostřednictvím zaměstnanců 
domova, všeobecnými sestrami a pracovníky v sociálních službách s požadovanou 
kvalifikací. 
 
8.  Způsob zajištění zdravotní péče: 
a) Odborná způsobilost dle z.č. 108/2006Sb. par. 117: základní nebo 
specializovanou ošetřovatelskou péči zajišťují zaměstnanci domova – 
kvalifikované zdravotní všeobecné sestry – dle zvláštního právního předpisu – z.č. 
96/2004Sb. v platném znění.  
b) Lékařská péče je zajištěna formou zvláštní ambulantní péče poskytované dle 
zvláštního právního předpisu – lékařskou péči uživatelům poskytují privátní 
 
 
 
 
 
 
 
 
 
 
 
 
8
   
lékaři, u kterých jsou konkrétní klienti zaregistrováni. Každý uživatel má možnost 
využít svobodné volby lékaře.  
 
9. Pojištění odpovědnosti za škodu způsobenou při poskytování sociálních služeb – 
uzavřena smlouva s komerční pojišťovnou v souladu s platnou legislativou. 
 
10.  Strava je připravována ve vlastní kuchyni – normální, dia, šetřící, bezlepková, 
vegetariánská, možnost podávání stravy mleté i mixované. 
 
11. K dispozici jsou klientům koupelny s klasickými hlubokými vanami, masážní 
vanou a sprchovými kouty. 
 
12. Celý objekt je vybaven osmi výtahy, z toho dva jsou evakuační. 
 
13. K dispozici jsou uživatelům prostory rehabilitace o rozměru cca 100 m2 s 
tělocvičnou pro skupinová cvičení, místností pro elektroléčbu, vodoléčbu a 
magnetoterapii. K imobilním uživatelům dochází zajišťovat fyzioterapii odborné 
pracovnice přímo k lůžku. 
 
14. Hojně jsou využívané prostory centra pohody s knihovnou, dílnami pro ruční práce 
a společenské místnosti na poschodích jednotlivých oddělení. Pracovnice pro základní 
výchovnou nepedagogickou činnost se intenzivně věnují podpoře udržení paměti, 
trénování řeči, pomoci při adaptaci v domově i doprovázení, pomoc při úmrtí blízké 
osoby u konkrétních klientů v rámci individuální práce s nimi. Velká pozornost je 
věnována podpoře přiměřené míry aktivizace klientů. Klienti mají možnost věnovat se 
nejrůznějším aktivitám – zpívání a poslechu hudby, bubnování, tanci v sedě, tvořivým 
činnostem v dílnách, trénování paměti, práci s počítačem a internetem, hraní 
pétanque, vaření a pečení, práci na speciálně upravené zahrádce atd. Muži mají 
možnost se scházet v rámci pánského klubu. Klienti jsou doprovázeni na vycházky do 
okolí domova a mají také možnost jezdit na výlety nejen po Brně. Klientům je 
k dispozici reminiscenční místnost, kde mají možnost vzpomínat na svůj dřívější 
způsob života v rámci „kavárničky našeho mládí“ a také se mohou něco nového 
dovědět o světě folklóru ve „folklórní kavárničce“. 
 
15. Pracovníci domova se zaměřují u klientů zejména na schopnost udržet si co nejdéle 
přiměřenou sebeobsluhu při vykonávání běžných činností – pomáhají klientům při 
oblékání, pečou buchty, míchají pomazánky apod. Součástí tohoto přístupu je důraz 
na zachování „principu normality“ – v co největší míře jsou podporovány životní 
zvyklosti klientů, jejich návyky, režim dne. 
 
16.  V jídelně probíhá výdej stravy, v odpoledních hodinách slouží k posezením, 
besedám, tanečním zábavám a dalším kulturním akcím. 
 
17. Organizace je vybavena hydraulickými zvedáky pro manipulaci s imobilními 
osobami, kterým jsou k dispozici další potřebné pomůcky – elektrická polohovací 
lůžka, vozíky, chodítka, hygienická klozetová křesla, antidekubitní matrace, 
antidekubitní pomůcky, pomůcky pro přemisťování klientů aj. 
 
18.  K vyřizování osobních, sociálních a dalších záležitostí slouží prostory správního 
úseku. 
 
 
 
 
 
 
 
 
 
 
 
 
9
   
 
19.  Objekt je napojen na městský vodovodní řád, je dostatečně dle platných norem 
vytápěn a osvětlen. 
 
20. Provoz organizace byl schválen v červenci 2016 Krajskou hygienickou službou – viz 
„Provozní řád Domova pro seniory Foltýnova, příspěvková organizace“, schválený 
dne 19.7.2016. 
 
V Brně dne 19.3.2019 
 
 
 
 
 
PhDr.Květuše Bartošová 
