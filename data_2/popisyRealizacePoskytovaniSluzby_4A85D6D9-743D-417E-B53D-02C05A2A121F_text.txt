1 
 
POPIS REALIZACE POSKYTOVÁNÍ SOCIÁLNÍ SLUŽBY 
Název poskytovatele: 
Arcidiecézní charita Praha  
Londýnská 44, 120 00 Praha 2 
Druh služby: 
Domov pro seniory  
Forma služby: 
Pobytová 
Název zařízení a místo 
poskytování:  
Domov pro seniory kardinála Berana 
Charitní 26, 251 62 Mukařov 
Identifikátor služby: 
8168193 
 
POSLÁNÍ 
Posláním Domova pro seniory kardinála Berana je podpora a pomoc seniorům v nepříznivé sociální situaci, 
kteří nejsou schopni a nemohou si podporu a pomoc zajistit svými blízkými nebo dostupnou terénní sociální 
službou.  
Domov je umístěný na okraji obce Mukařov, obklopený udržovanou zahradou. Senioři zde žijí v 
jednolůžkových nebo dvoulůžkových pokojích. Pro klienty, kteří mají zájem, je součástí poskytované služby 
nabídka duchovní péče a pravidelných bohoslužeb ve vlastní kapli Domova.  
Obecným cílem služby je poskytovat kvalitní služby seniorům v příjemném domácím a duchovním prostředí, 
podporovat a pomáhat seniorům v přiměřené soběstačnosti a dle potřeb jim umožnit formou individuální 
podpory přiblížit se běžnému způsobu života jakým žili doma. Nabídnutá podpora a pomoc Domova vychází 
z individuálních potřeb seniorů, respektuje a zachovává jejich důstojnost a jejich základní lidská práva. 
CÍLOVÁ SKUPINA 
Cílovou skupinou jsou senioři starší 65 let, kteří se nachází zejména z důvodu věku nebo zdravotního stavu v 
nepříznivé sociální situaci, kterou nejsou schopni řešit za pomoci blízkých nebo terénní sociální službou. 
 Poskytovatel sociálních služeb může odmítnout uzavřít smlouvu o poskytování sociálních služeb pouze, 
pokud: 
a) neposkytuje sociální službu, o kterou osoba žádá, a to i s ohledem na vymezení okruhu osob v registru 
poskytovatelů sociálních služeb, 
b) nemá dostatečnou kapacitu k poskytnutí sociální služby, o kterou osoba žádá, 
c) zdravotní stav osoby, která žádá o poskytnutí pobytové sociální služby, vylučuje poskytnutí takové sociální 
služby; tyto zdravotní stavy stanoví prováděcí právní předpis, nebo 
d) osobě, která žádá o poskytnutí sociální služby, vypověděl v době kratší než 6 měsíců před touto žádostí 
smlouvu o poskytnutí téže sociální služby z důvodu porušování povinností vyplývajících ze smlouvy. 
2 
 
ZÁSADY POSKYTOVÁNÍ SLUŽBY 
1. Individuální přístup ke každému klientovi na základě osobních cílů a přání, respektujeme hodnotu a 
důstojnost každé lidské bytosti, bez ohledu na její původ, rasu, pohlaví, věk, postavení, postižení, sexuální 
orientaci, náboženství, přínos pro společnost a individuální životní postoj k různým oblastem života (odlišné 
politické názory a postoje chápeme jako součást plurality apod.). 
2. Při poskytování služeb i při pracovním procesu v rámci organizace respektujeme svobodné rozhodnutí 
klientů, zda chtějí či nechtějí služby využívat a služby poskytujeme formou nabídky. Podporujeme vzájemnou 
důvěru klientů mezi ostatními klienty a zaměstnanci. 
3. Při dosahování cílů a naplňování poslání organizace vystupujeme jednotně, jako členové organizace 
(ADCH Praha), nikoli jako fyzické osoby. Respektujeme rozhodnutí schválená v rámci organizace a řídíme 
se vnitřními předpisy a dokumenty organizace, svým chováním nepoškozujeme pověst a zájmy organizace.  
4. Jsme otevřenou organizací pro spolupráci na principech partnerství s poskytovateli i klienty sociálních 
služeb, spolupracujeme s ostatními středisky organizace, veřejnou správou, s dobrovolníky, školami a dalšími 
organizacemi a veřejností. 
5.  Podporujeme kontakty klientů s jejich rodinami, blízkými a přáteli, zachováváme přirozené vztahy, zvyky 
a zájmy dle možností a přání klientů. Podporujeme v rámci možností neomezené návštěvy u klientů na 
pokojích, ve společenské místnosti, na zahradě, na terase apod.  
6.  Vytváříme příjemné prostředí pro život. Náš domov nabízí různé typy ubytování, dle stupně soběstačnosti 
klienta, pokoje jsou rozdílně vybaveny. Po domluvě má klient možnost dovybavit svůj pokoj svým 
soukromým nábytkem a oblíbenými doplňky. 
7.  Naši klienti využívají běžné služby i mimo zařízení a udržují kontakty s okolím. Všechna přání klientů 
respektujeme, zvážíme naše možnosti a po vzájemné domluvě se snažíme přání vyhovět. Klienti mohou využít 
služby mimo náš domov: pedikúra, kadeřnice, čistírna, nákupy, oprava brýlí, zubních protéz apod. Vše je na 
individuální situaci a také na možnostech domova.  
8.  Soběstačnost klientů je podporována poskytováním přiměřené péče podle jejich potřeb, přání a zdravotního 
stavu. Naši snahou je rozvíjet, podporovat soběstačnost stálým zapojováním klientů do běžných činností, aby 
nebyli na naší službě zcela závislí a zvládali dle svých schopností a zdravotního stavu péči o svou osobu v 
oblastech hygieny, stravování, aktivizačních činností apod. 
JEDNÁNÍ SE ZÁJEMCEM O SLUŽBU, VSTUP UŽIVATELE DO SLUŽBY 
Informace o poskytování sociální služby v Domově pro seniory může získat jakákoliv osoba, která kontaktuje 
Domov (přímo zájemce o službu, či jeho příbuzní známý, sociální pracovník). Se zájemcem o službu jedná 
sociální pracovník (tel.: 737 280 607, e-mail: socialni.dsmukarov@praha.charita.cz), popř. vedoucí Domova 
3 
 
(tel.: 737 282 812, e-mail: dsmukarov@praha.charita.cz). Při prvním kontaktu zodpovídá sociální pracovník 
případné dotazy o poskytování sociální služby nebo dohodne prohlídku Domova a poskytne dle zájmu další 
sociální poradenství.  
V případě, že z prvního kontaktu jasně vyplyne, že zájemce má zájem o poskytnutí naší sociální služby, je se 
zájemcem, popř. s jinou kontaktní osobou sepsán Zájem o poskytnutí sociální služby. Zájemce je následně 
kontaktován sociálním pracovníkem a domluví se na prvním osobním setkání. Účelem prvního osobního 
setkání je ověření nepříznivé sociální situace zájemce a případné vyplnění Žádosti o poskytnutí sociální služby 
– po vyplnění Žádosti o poskytnutí služby je zájemce považován za žadatele. Během prvního osobního setkání 
seznámí sociální pracovník zájemce o službu s pravidly soužití Domova, fotografiemi Domova, ceníkem 
Domova, smlouvou o poskytnutí sociální služby a zodpoví případné další dotazy.  
V případě, že nastane možnost k zahájení poskytování sociální služby, je dohodnuté s žadatelem druhé osobní 
setkání, jehož účelem je konkrétní naplánování toho, jakým způsobem bude žadateli poskytována pomoc, 
podpora a péče při zajištění potřeb žadatele, s přihlédnutím k jeho možnostem, přáním a cílům.  
POPIS SLUŽBY 
Naplnění základních činností dle zákona 108/2006 Sb. o sociálních službách:  
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
Cíle poskytované služby:  
a) klient, který pomocí služeb Domova důstojně prožije a dožije svoje stáří,  
b) klient, který je spokojený v oblastech ubytování, stravování, poskytování sociálně aktivizačních činností, 
podpoře ve vztazích s přirozeným sociálním prostředím, soukromí, v podpoře uspokojení duchovních 
potřeb,  
c) klient, který si co nejdéle uchová svoje schopnosti a dovednosti a umí aktivně trávit svůj čas, 
d) klient, který během poskytování sociální služby udržuje přirozené sociální vztahy se svojí rodinou, přáteli 
a známými, 
e) klient, kterému je sociální služba poskytována dle jeho individuálních a osobních přání a poskytuje mu 
podporu při jejich realizaci.   
 
4 
 
Pravidla poskytování služby: 
Základním pravidlem při poskytování služby v Domově pro seniory kardinála Berana je individuální míra 
podpory a pomoci uživatelům služby. Míra podpory a pomoci je vyjednávána již v procesu před příchodem 
do služby. Zájemcům a žadatelům je představena možnost ubytování v jedno- a dvoulůžkových pokojích na 
hlavní a dvou vedlejších budovách. Ubytování na vedlejších budovách má soukromější charakter a bydlení 
zde je více podobné bydlení ve vlastní domácnosti (pokoje jsou vybavené samostatným vchodem, vybavené 
kuchyňskou linkou a sociálním zařízením).  
Se všemi pravidly poskytování sociální služby je zájemce (žadatel) seznamován sociálním pracovníkem ještě 
v přirozeném prostředí svého domova. Informace na druhém osobním setkání jsou doplněné i s vedoucí přímé 
péče (popř. zdravotníkem), která se druhého osobního setkání zpravidla zúčastní. Informace je možné zaslat i 
písemnou formou (dopisem či e-mailem). 
Všichni zaměstnanci poskytovatele služeb jsou povinni se při své práci řídit Standardy kvality sociálních 
služeb. S některými z nich jsou seznámeni i uživatelé služby, protože pracovní postupy jakou součást 
Standardů kvality služby zaručují kvalitní poskytování sociální služby.  
PRAVIDLA PRO VYŘIZOVÁNÍ STÍŽNOSTÍ 
K podání stížnosti na poskytování služby je oprávněn klient, jeho zákonný zástupce, rodinný příslušník, příp. 
fyzická či právnická osoba zastupující zájem klienta nebo i kterákoliv jiná osoba. 
Forma, kterou může být stížnost podána: 
1. Ústně, osobně nebo i telefonicky. 
2. Písemně, příp. jinou formou komunikace (znaková řeč, piktogramy), papírovou formou nebo i e-mailem. 
Stížnost může být podána klientem i kteroukoliv osobou i anonymně. Pro předání písemné anonymní stížnosti 
je zřízena na místě veřejně přístupném (vchod hlavní budovy) schránka, kam lze stížnosti a podněty uložit, 
aniž by se autor stížnosti musel pod své podání podepsat. Schránka je zřetelně označená nápisem „Pro Vaše 
přání, připomínky a stížnosti“. Poskytovatel všechny stížnosti eviduje a řeší v souladu s pravidly pro řešení 
stížností. 
Klienti mají možnost vybrat si k podání stížnosti prostředníka. Prostředníkem může být kdokoliv, komu klient 
důvěřuje, může to být i některý zaměstnanec Domova nebo i jiný klient. Přeje-li si klient podat stížnost 
písemně a potřebuje-li podporu, každý zaměstnanec je povinen pomoci na požádání klientovi stížnost pomoci 
formulovat a sepsat, následně pak potvrdí její převzetí. Všichni zaměstnanci dokáží vhodným způsobem v 
případě potřeby interpretovat klientům postupy, které jsou uplatňovány při podávání a vyřizování stížností. 
V případě nespokojenosti s vyřízením může odvolat k nadřízenému orgánu poskytovatele nebo institucím, 
které se zabývají ochranou lidských práv. 
5 
 
V průběhu poskytování služby jsou uživatelé služby dotazováni na spokojenost s poskytováním služby. 
Případné náměty jsou a podněty jsou zapracovány do interních metodik poskytovatele. Všichni uživatelé 
služby jsou v průběhu poskytování služby seznamováni s postupem při řešení stížností.  
PRAVIDLA PRO UKONČENÍ SLUŽBY 
Uživatel může Smlouvu vypovědět bez udání důvodu. Výpovědní lhůta pro výpověď činí jeden měsíc, 
přičemž Uživatel může službu opustit ihned, délka výpovědi se vztahuje pouze k platbě za započatý měsíc. 
Poskytovatel může Smlouvu vypovědět pouze z těchto důvodů: 
a) jestliže Uživatel hrubě porušuje své povinnosti vyplývající ze Smlouvy. Za hrubé porušení Smlouvy se 
považuje zejména: 
    1. zamlčení výše příjmů nebo jejich změn v případě, že Uživatel žádá o zachování 15 % z jeho příjmů, 
    2. nezaplacení úhrady po dobu delší než tří po sobě jdoucích měsíců,  
b) jestliže Uživatel i po opětovném napomenutí hrubě poruší povinnosti, které mu vyplývají z pravidel soužití 
Domova, 
c) jestliže Uživatel odmítne uzavřít dodatek upravující zvýšení cen poskytovaných služeb na základě této 
smlouvy a v souladu s touto smlouvou, 
d) jestliže zdravotní stav Uživatele vyžaduje poskytnutí ústavní péče ve zdravotnickém zařízení. 
Výpovědní lhůta pro výpověď danou Poskytovatelem z důvodů uvedených v písmenu a) až d) činí jeden měsíc 
a počíná běžet prvním dnem kalendářního měsíce následujícího po kalendářním měsíci, v němž byla tato 
výpověď uživateli písemně doručena. 
ÚHRADY ZA SLUŽBY 
Maximální výše za poskytnuté ubytování a stravování je stanovena vyhláškou č. 505/2006 Sb. Ceník služeb 
je zveřejněný na webových stránkách https://praha.charita.cz/sluzby/mukarov/. 
Za poskytnutí péče je klient povinen dle § 73 zákona č. 108/2006 Sb. o sociálních službách poskytovateli 
uhradit platbu ve výši přiznaného měsíčního příspěvku na péči.  
FAKULTATIVNÍ SLUŽBY 
Na základě dohody mezi poskytovatelem a uživatelem služby může uživatel služby využít fakultativních 
činností nad rámec uzavřené smlouvy. Ceník fakultativních služeb je uvedený v platném ceníku, který je 
zveřejněný na webových stránkách https://praha.charita.cz/sluzby/mukarov/. 
 
6 
 
PROSTORY, MATERIÁLNÍ A TECHNICKÉ VYBAVENÍ DOMOVA 
Domov pro seniory kardinála Berana se nachází v malé obci, v okrese Praha – východ, asi 20 minut od hranice 
hlavního města. Je obklopen lesem, jeho součástí je zahrada s jezírkem a posezením, která slouží k relaxaci, 
odpočinku i aktivizaci uživatelů. Zpravidla dvakrát do roka je zde pořádáno setkání s obyvateli Domova a 
jejich rodinami či blízkými. V areálu Domova se nachází i kaple, společenská místnost a jídelna. Nedaleko 
Domova je místní obecní úřad, pošta, knihovna, restaurace. Asi deset minut pěší chůze od Domova se nachází 
autobusová zastávka a obchod, který je otevřený denně. 
Celková kapacita služby je 42 uživatelů. Sociální služba je poskytována na hlavní a dvou vedlejších budovách. 
V hlavní budově se nachází jedno- a dvoulůžkové pokoje, přípravna stravy, společenská místnost, kanceláře 
vedoucí Domova, vedoucí přímé péče, sociálního pracovníka a pokladní. V prvním patře hlavní budovy se 
nachází denní místnost pečovatelů a zdravotníků. Celá hlavní budova je bezbariérově upravena.  
Ve vedlejších budovách se také nachází jednolůžkové a dvoulůžkové pokoje uživatelů služby, které jsou 
bezbariérově upraveny, vybavení těchto pokojů tvoří i kuchyňská linka a vlastní sociální zařízení.  
Klientům, kteří mají zájem, je k dispozici v areálu Domova kaple. Kaple je otevřena denně pro klienty i jejich 
návštěvy. Domov má vlastního kaplana, který několikrát v týdnu slouží mše svaté. Pokud mají obyvatelé 
zájem, může je pan kaplan navštívit také přímo na pokojích, popřípadě je k dispozici nepřetržitě při 
výjimečných událostech. Nedaleko Domova se nachází i kostel Nanebevzetí Panny Marie v Mukařově. 
 
 
 
 
 
 
 
 
 
 
V Mukařově dne 11. 01. 2023, zpracoval: Milan Dvořák, DiS., soc. pracovník 
Schvaluje dne 11. 01. 2023: Bc Alena Hanková, vedoucí Domova pro seniory kard. Berana  
