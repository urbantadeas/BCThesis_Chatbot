 
 
 
 
 
  
1 
 
Domov seniorů Vratislavice 
příspěvková organizace  
U Sila 321, 463 11  Liberec 30 
Popis realizace služby 
Platné k 1. 1. 2022 
Název poskytovatele:  
Domov seniorů Vratislavice, 
                                             
příspěvková organizace  
                                             
U Sila 321, 463 11 Liberec 30 
                                             
IČ: 108 98 174 
                                             
ID datové schránky: 8562tfd 
                                             
Ředitelka: Mgr. Eva Stehlíková, MBA  
Zřizovatel:              
Městský obvod Liberec – Vratislavice nad Nisou   
Název služby:       
Domov pro seniory  
Typ služby:            
Služby sociální péče 
Forma služby:       
Pobytová 
Cílová skupina:     
Senioři od 65 let 
Kapacita:               
37 klientů 
 
Posláním zařízení je poskytovat pobytovou službu seniorům, jejichž životní potřeby nejsou dostatečně 
zabezpečeny, a kteří nemohou žít sami ve své vlastní domácnosti z důvodu vysokého věku, závažných 
změn zdravotního stavu, či jiných vážných důvodů, mají sníženou soběstačnost zejména z důvodu 
věku, jejichž situace vyžaduje pravidelnou pomoc jiné fyzické osoby. Individuálním přístupem zajistit 
seniorům přiměřenou míru podpory a udržení sociálních kontaktů.  
 
Cílem poskytovaných služeb je umožnit seniorům prožití plnohodnotného života v bezpečném a 
důstojném prostředí co nejvíce připomínajícím domov.  Naplňováním individuálních potřeb seniorů 
směřujeme k udržování a zachování soběstačnosti v rámci jejich možností.  
 
Filosofie zařízení: podpořit a udržet uživatele služby v rámci jeho možností, schopností, kompetencí a 
zdravotního stavu co nejdéle soběstačného. Účelem poskytované služby není posilovat závislost 
uživatele na poskytované službě.  
 
Nabízené činnosti: Domov pro seniory poskytuje pobytovou službu seniorům, jejichž situace vyžaduje 
pravidelnou pomoc jiné fyzické osoby, a to z důvodu snížené soběstačnosti a věku (dle § 49 zákona    
č. 108/2006 Sb., v platném znění).  Poskytuje služby seniorům, jejichž zdravotní stav a sociální situace 
jim již neumožňuje setrvat v dosavadním prostředí, kdy možnosti rodiny a terénních služeb sociální 
péče byly vyčerpány. 
 
 
 
 
 
 
 
 
 
 
 
2 
 
Volnočasové aktivity - dle nabídky zařízení a rozhodnutí klientů. 
Nabízíme: kondiční cvičení, dvakrát v týdnu návštěvy keramické dílny, spojené s tvorbou keramiky, 
třikrát v týdnu návštěvy v dílně ručních prací, kde je možné tvořit z papíru, látek, keramické hlíny, 
přírodních materiálů, muzikoterapii, která probíhá každý týden, procházky s doprovodem v přilehlém 
parku, canisterapie.  
Sociálně terapeutické činnosti – nabízíme: činnosti, jejichž poskytování vede k udržení osobních a 
sociálních schopností a dovedností, pomoc při obnovení nebo upevnění kontaktu s přirozeným 
sociálním prostředím, pomoc při uplatňování práv, oprávněných zájmů a při obstarávání osobních 
záležitostí. 
Nabízíme služby: externích odborníků: praktický lékař – každé úterý a každý čtvrtek, psychiatr, oční 
lékař 
Nabízíme služby zajištěné cizími subjekty: kadeřnické a holičské služby, pedikúra 
Podporujeme uživatele formou: dobrovolnické práce 
Jednání se zájemcem o službu: se zájemcem o službu jedná vedoucí sociální pracovnice, v její 
nepřítomnosti sociální pracovnice.  
Dáváme přednost osobnímu jednání. V mimořádných případech (zájemce o službu není z Liberce) je 
možné informace poskytnout telefonicky, následně „Žádost o umístění do domova pro seniory“ 
získat na webových stránkách (www.dsvratislavice.cz) a zaslat poštou na adresu: Domov seniorů, U 
Sila 321, 463 11 Liberec 30. 
Osobní schůzka je sjednávána dle potřeb zájemce o službu, na domluvený den a čas, probíhá 
v kanceláři vedoucí sociální pracovnice, v její nepřítomnosti v kanceláři sociální pracovnice, v klidném 
a přátelském prostředí. Důraz je kladen na diskrétnost, vlídnost, partnerství, respektování autonomie 
a odpovědnosti zájemce o službu. Komunikace je přizpůsobena potřebám zájemců o službu. Dbá se 
na dodržování veškerého právního rámce a zpětnou vazbu zájemce o službu.  
Osobní schůzky se zájemcem o službu se mohou účastnit rodinní příslušníci, popř. jiné osoby, které 
zájemce o službu doprovází (pokud si to zájemce o službu přeje).   
Vedoucí sociální pracovnice podává informace o podmínkách umístění, poskytování služeb, jejich 
cenách, k vyplnění žádosti o umístění apod. 
Vyplněné žádosti o umístění do Domova seniorů přijímá vedoucí sociální pracovnice, v její 
nepřítomnosti sociální pracovnice. K žádosti o umístění je nutné přiložit aktuální vyjádření 
ošetřujícího lékaře (lékařskou zprávu – formulář dostupný na webových stránkách organizace).  
Kritéria rozhodující o přijetí: splnění věkové kategorie, tj. senior ve věku od 65 let a výše, posouzení 
sociální situace žadatele (bytové podmínky, možnosti pečujících osob, možnost péče v přirozeném 
prostředí). Přednostní umístění mají lidé bez rodinného zázemí, osamělí. Výjimku z nesplnění věkové 
kategorie může povolit pouze ředitelka organizace pouze v odůvodněných případech, zejména pak 
nutnosti řešení závažné sociální situace žadatele. 
 
Sociální služba se poskytuje jen na smluvním základě. Forma Smlouvy je obligatorní (závazná). 
Smlouva se uzavírá písemně, je individualizovaná a konkrétní. Smlouvu mohou uzavřít pouze osoby, 
 
 
 
 
 
 
 
 
3 
 
které jsou k tomu oprávněny. Za osobu, která není způsobilá k právům a povinnostem, jež jsou 
předmětem smlouvy, uzavírá smlouvu opatrovník.   
Úhrada za poskytování sociální služby se řídí Vyhláškou č. 505/2006 Sb. v platném znění. Informace 
k úhradě za pobyt a stravu jsou uvedené na webových stránkách zařízení.     
Každý klient, rodinný příslušník, přítel nebo známý má právo podat stížnost, námět či připomínku jak 
k chodu zařízení, tak i k chování a jednání zaměstnanců zařízení. Stížnost je možné podat ústně, 
písemně či anonymně (schránka důvěry). 
Stížnost je možné podat u vedoucí služby Domova pro seniory, vedoucí sociální pracovnice, ředitelky 
organizace. Pokud stěžovatel není spokojen s vyřízením stížnosti, může svou stížnost podat ke 
zřizovateli organizace, nebo Kanceláři Veřejného ochránce práv. 
 
Výpovědní důvody a výpovědní lhůty – klient může Smlouvu vypovědět bez udání důvodu. 
Výpovědní doba činí jeden měsíc. Poskytovatel může Smlouvu vypovědět, jestliže klient hrubě 
porušuje své povinnosti vyplývající ze Smlouvy. Výpovědní lhůta činí jeden měsíc.  Za hrubé porušení 
Smlouvy se považuje zejména nezaplacení úhrady za ubytování, stravu a poskytovanou péči, 
porušování domácího řádu, obzvlášť závažným způsobem narušování soužití s ostatními uživateli 
služby.   
 
Domov seniorů je domovem, poskytujícím klientům celoroční pobytovou službu. Zaměstnanci se 
snaží o vytvoření takového prostředí a atmosféry, aby klientům co nejvíce připomínalo přirozené 
prostředí, které opustili, neboť jejich životní situace vyžadovala pravidelnou pomoc druhého člověka 
z důvodu snížené soběstačnosti, zejména v důsledku vysokého věku a nešlo ji zajistit jinou sociální 
službou poskytovanou v domácím prostředí.  
Domov se nachází v klidném prostředí předměstské části města Liberec (Vratislavice nad Nisou). 
Směr Liberec – Jablonec nad Nisou, tramvaj č. 5 a 11.  
Návštěvní hodiny: nejsou časově omezené. Doporučujeme dobu od 8.00 – 18.00 hod. Návštěvy mimo 
uvedené hodiny lze domluvit s vedoucí služby domova pro seniory.  
Spolupracujeme: s rodinnými příslušníky, přáteli, opatrovníky, pedagogickou pracovnicí, základními 
školami, mateřskými školami, s komunitním střediskem KONTAKT, P. O. AMIKUS.     
Služba - domov pro seniory – ubytování je poskytováno v pavilonu B nebo v Domě Marta. 
Klienti bydlí ve dvou-lůžkových nebo jedno-lůžkových pokojích. Pokoje jsou částečně bezbariérové, 
vymalované dle přání klientů. Klienti po dohodě s vedoucí služby domova pro seniory, ve dvou-
lůžkovém pokoji také po dohodě se spolubydlícím, si mohou pokoj zařídit vlastním nábytkem.  
Jedno-lůžkový pokoj – předsíň, samostatné WC a sprchový kout, kuchyňský kout, vlastní pokoj, 
balkón.   
Dvou-lůžkový pokoj – předsíň, samostatné WC a sprchový kout, kuchyňský kout, vlastní pokoj. 
Pokoje klientů – soukromý prostor klientů, který zaměstnanci respektují, před vstupem do pokoje 
zaklepou, do pokoje vstupují na vyzvání.   
Pavilon B 
 
 
 
 
 
 
 
 
4 
 
Klienti kromě vlastního pokoje mohou využívat klubovny v jednotlivých patrech, kde mají k dispozici 
televizor, společnou jídelnu ve druhém patře, společenské koutky v prvním, druhém a třetím 
poschodí, společenský sál, kapli, cukrárnu a kavárnu, přilehlou zahradu, tělocvičnu v Domě Marta.  
Společné prostory v domově jsou barevně vymalovány, informace pro klienty a rodinné příslušníky 
jsou umístěné jak v recepci, tak i na chodbách všech pater.  
Výzdobu společných prostor zajišťují terapeutky ve spolupráci s pracovnicemi sociální služby. 
Dům Marta 
Klienti kromě vlastního pokoje mohou využívat společné prostory před pokojem, kuchyňku na patře, 
tělocvičnu, přilehlou zahradu, společenský sál, kapli, cukrárnu  a kavárnu, které jsou k dispozici 
v hlavní budově.    
Výzdobu společných prostor zajišťují pracovnice sociální služby, informace jsou umístěné na recepci.  
Jak v budově pavilonu B, tak i v Domě Marta jsou výtahy.  
V celém domově je přísný zákaz kouření. Pro klienty (kuřáky) máme v suterénu zřízenou kuřárnu. 
Pokud to klientům (kuřákům) nedovolí jejich zdravotní stav – terapeutky či pracovnice sociální služby 
klienta (kuřáka) do kuřárny doprovodí (odvezou).  
V Domě Marta klienti (kuřáci) kouří ve vestibulu před hlavním vchodem do Domu Marta.      
 
Z celkové kapacity 37 lůžek je jedno lůžko vyčleněno k řešení náhlých krizových životních 
situací a to jako „krizové lůžko“. 
 
Služba je určena osamělým osobám, které mají bydliště v Libereckém kraji na přechodnou 
dobu. Poskytuje se osobám, které se nacházejí v situaci ohrožení zdraví nebo života z důvodu 
živelné pohromy (povodně, požár, vichřice), kdy svoji životní situaci nemohou přechodně 
řešit vlastními silami nebo s obcí, kde má osoba trvalý pobyt, a nepříznivá sociální situace jim 
neumožňuje setrvat v dosavadním prostředí.  
Služba obsahuje tyto základní činnosti: 
a. 
poskytnutí ubytování  
b. 
poskytnutí stravy 
c. 
sociálně terapeutické činnosti 
d. 
pomoc při uplatňování práv, oprávněných zájmů a při obstarávání osobních 
záležitostí 
 
Cílem poskytované služby je umožnit osamělým osobám, které se nacházejí v situaci 
ohrožení zdraví nebo života z důvodu živelné pohromy, a následně nemohou setrvat v 
dosavadním prostředí, na přechodnou dobu zajištění plnohodnotného života v bezpečném a 
důstojném prostředí do vyřešení jejich životní situace a to v úzké spolupráci s obcí, v níž má 
osoba trvalý pobyt.    
Filosofie služby: podpořit uživatele krizového lůžka v jeho nelehké životní situaci. Účelem 
poskytované služby není posilovat závislost uživatele krizového lůžka na poskytované službě.  
 
Sociálně terapeutické činnosti – nabízíme: činnosti, jejichž poskytování vede k udržení 
osobních a sociálních schopností a dovedností, pomoc při obnovení nebo upevnění kontaktu 
s přirozeným sociálním prostředím, pomoc při uplatňování práv, oprávněných zájmů a při 
obstarávání osobních záležitostí. 
 
 
 
 
 
 
 
 
5 
 
Jednání se zájemcem o službu: se zájemcem o službu jedná vedoucí sociální pracovnice, v její 
nepřítomnosti sociální pracovnice. Jednání se vede dle potřeb zájemce o službu ve 
spolupráci s obcí, v níž má zájemce trvalý pobyt. Důraz je kladen na diskrétnost, vlídnost, 
partnerství a respektování autonomie. Vedoucí sociální pracovnice podává informace o 
podmínkách umístění, poskytování služby, její ceně. 
 
Kritéria rozhodující o přijetí: splnění věkové kategorie, tj. senior ve věku od 65 let a výše, 
posouzení sociální situace žadatele (možnost poskytnutí péče v přirozeném prostředí). 
Přednostní umístění mají lidé bez rodinného zázemí, osamělí. Výjimku z nesplnění věkové 
kategorie může povolit pouze ředitelka organizace pouze v odůvodněných případech, 
zejména pak nutnosti řešení závažné sociální situace žadatele, a to pouze po předchozí 
konzultaci se zadavatelem/zřizovatelem. 
 
Sociální služba – krizové lůžko se poskytuje jen na smluvním základě, a to pouze po 
předchozí konzultaci se zadavatelem/zřizovatelem. Forma Smlouvy je obligatorní (závazná). 
Smlouva se uzavírá písemně, je individualizovaná a konkrétní. Smlouva se uzavírá na dobu 
určitou, max. na tři kalendářní měsíce. V průběhu doby určité se dále úzce spolupracuje s 
obcí, kde má zájemce trvalý pobyt, na vyřešení sociální situace zájemce. Smlouvu mohou 
uzavřít pouze osoby, které jsou k tomu oprávněny. Za osobu, která není způsobilá k právům 
a povinnostem, jež jsou předmětem smlouvy, uzavírá smlouvu opatrovník.   
Úhrada za poskytování sociální služby se řídí Vyhláškou č. 505/2006 Sb., v platném znění. 
Informace k úhradě za pobyt a stravu jsou uvedené na webových stránkách zařízení.     
Každý klient má právo podat stížnost, námět či připomínku jak k chodu zařízení, tak i k 
chování a jednání zaměstnanců zařízení. Stížnost je možné podat ústně, písemně či 
anonymně (schránka důvěry). 
Výpovědní důvody a výpovědní lhůty – klient může Smlouvu vypovědět bez udání důvodu. 
Výpovědní doba činí jeden měsíc. Poskytovatel může Smlouvu vypovědět, jestliže klient 
hrubě porušuje své povinnosti vyplývající ze Smlouvy.    
 
Krizové lůžko se nachází ve 3. NP pavilonu B, s výtahem. Ubytování je poskytováno v jedno-
lůžkovém pokoji, se základním vybavením.      
Pokoj klienta – soukromý prostor klienta, který zaměstnanci respektují, před vstupem do 
pokoje zaklepou, do pokoje vstupují na vyzvání.   
Klient kromě vlastního pokoje může využívat společné sociální zázemí (WC, sprchový kout) 
ve třetím poschodí, kuchyňku ve třetím poschodí, společnou jídelnu ve druhém poschodí, 
společenské koutky v prvním, druhém a třetím poschodí, společenský sál, kapli, přilehlou 
zahradu.   
Informace jsou umístěné jak v recepci, tak i na chodbách jednotlivých pater. 
 
V celém zařízení je přísný zákaz kouření. Pro klienty (kuřáky) máme v suterénu zřízenou 
kuřárnu. Pokud to klientům (kuřákům) nedovolí jejich zdravotní stav – terapeutky či 
pracovnice sociální služby klienta (kuřáka) do kuřárny doprovodí (odvezou).  
 
 
 
Zpracovala: Mgr. Eva Stehlíková, MBA, ředitelka 
 
Liberec, dne 1. 7. 2021  
