 
Mariánské nám. 13  
688 01 Uherský Brod 
 
CHARITNÍ DŮM VLČNOV, Vlčnov 1251, 687 61 Vlčnov 
 
 
● tel.: +420 724 651 315 
 ● e-mail: vlcnov@uhbrod.charita.cz  
● www.uhbrod.charita.cz  
 
                  Popis realizace poskytování sociálních služeb                                        
 
 
Název poskytovatele 
Charita Uherský Brod 
Druh služby 
Domov pro seniory 
Identifikátor  
2002899 
Forma služby 
pobytová 
Název zařízení a místo 
poskytování 
Charitní dům Vlčnov, Vlčnov 1251, 687 61 Vlčnov 
 
Poslání  
Posláním Charitního domu Vlčnov je individuálně zajistit podporu, pomoc a péči osobám, které mají 
sníženou soběstačnost z důvodu věku, a jejichž situace vyžaduje pravidelnou pomoc jiné fyzické osoby. 
Naší snahou je, aby klienti prožili důstojně svůj život v klidném, příjemném prostředí, a to způsobem, který 
bude co nejvíce odpovídat jejich potřebám a přáním. 
Charitní dům Vlčnov je domov pro seniory, poskytující službu v nepřetržitém provozu. 
 
 
Cílová skupina  
Senioři od 65 let, kteří mají sníženou soběstačnost zejména z důvodu věku a kteří potřebují pravidelnou 
pomoc a podporu druhé osoby, bez které nejsou schopni vést samostatný život ve svém domácím 
prostředí, přičemž péči nelze zabezpečit osobou blízkou a terénní služby jsou pro ně již nedostačující.  
 
 
Cíl 
Cílem služby je zajistit klientům důstojný život. Klientům poskytujeme takové služby, které jsou 
přizpůsobené individuálním potřebám klientů a které lze prostřednictvím naší služby realizovat. 
 
 
Zásady poskytování sociální služby 
Lidská důstojnost  
- 
Respektujeme soukromí a intimitu člověka. V případě, že klient už není sám schopen svou situaci 
posoudit, dbají na zachování jeho důstojnosti všichni pracovníci (např. výměna inko pomůcek, 
koupání, podávání jídla).  
- 
Respektujeme osobnost a jedinečnost každého klienta. Prokazujeme si vzájemnou úctu. Při práci 
dbáme na rovnocenné partnerství a individuální přístup.  
- 
Řídíme se zásadami slušného chování – klientům zásadně vykáme. O klientech a jejich rodinných 
příslušnících se vyjadřujeme s úctou a respektem. Stejný přístup očekáváme od klientů a jejich 
rodinných příslušníků.  
- 
Svým jednáním se snažíme předcházet stigmatizaci, která by mohla vznikat v důsledku využívání 
služby.  
Podpora soběstačnosti 
- 
Při poskytování služby podporujeme soběstačnost klientů, v těch oblastech, které sami zvládají.  
- 
Úkony, které klienti zvládají, vykonávají sami, pokud na to nestačí, dopomůže personál.  
- 
Dopřejeme jim dostatek času k tomu, aby úkony zvládli sami.  
 
 
Mariánské nám. 13  
688 01 Uherský Brod 
 
CHARITNÍ DŮM VLČNOV, Vlčnov 1251, 687 61 Vlčnov 
 
 
● tel.: +420 724 651 315 
 ● e-mail: vlcnov@uhbrod.charita.cz  
● www.uhbrod.charita.cz  
 
Bezpečí  
- 
Nové klienty vybíráme s ohledem na stávající obyvatele domova a s ohledem na personální 
obsazení.  
- 
Dbáme na bezkonfliktní soužití všech obyvatel, aby dožili svůj život bez obav.  
- 
Během poskytování služby se snažíme vytvářet vztah s klienty založený na důvěře. Svým přístupem 
dáváme klientům najevo, že se nemusí bát říct si o pomoc v oblasti, kterou nezvládají.  
- 
Bezpečí nabízíme také bezbariérovým prostředím – výtah, postranice, madla, dostatek potřebných 
kompenzačních pomůcek – chodítka, invalidní vozíky. Pokoje jsou vybaveny a uspořádány 
nábytkem tak, aby poskytovali dostatek prostoru pro vykonávání péče a umožňovali klientovi 
bezpečný pohyb.  
- 
Dům i pokoje, jsou vybaveny zámky, pokoje si klienti mohou kdykoliv zamknout. 
- 
Dbáme na dostatek ochranných pomůcek pro pracovníky – rukavice, obuv, oděv, … Slouží jako 
prevence nebo ochrana před šířením infekce.  
- 
Naše služby jsou poskytovány 24 hodin. Denně je zde zdravotnický personál, lékař/ka dochází 
podle potřeby a jeho časových možností.  
- 
Dbáme na dostatek všech zaměstnanců, aby mohla služba probíhat nepřetržitě. Práci zde vykonává 
kvalifikovaný personál, který je pravidelně doškolován.  
Respekt a svoboda  
- 
Respektujeme vlastní rozhodnutí každého člověka dožít svůj život, kde chce, v úzké spolupráci s 
rodinou.  
- 
Klienti mají možnost volby – volba aktivity, jídla, možnost péče a další aspekty každodenního 
života. Personál respektuje jejich rozhodnutí.  
- 
Ke klientům přistupujeme individuálně a péči přizpůsobujeme dle jejich potřeb a přání tak, aby byl 
zajištěn plynulý provoz služby.   
- 
Každý klient má v rámci poskytování služby volný pohyb po zařízení (společné prostory) i mimo 
něj, sám nebo s doprovodem, dle svých schopností – klienti a personál nenarušují osobní prostor 
ostatních. Při vstupu do pokoje klienta se vždy nejprve zaklepe a poté vstoupí.  
- 
Klienty motivujeme a podporujeme v aktivním zapojení se do společnosti prostřednictvím 
pořádaných akcí. Respektujeme i jeho nezájem zúčastnit se nabízených aktivit. Respektujeme 
způsob trávení volného času klientů. 
Jednání se zájemcem o službu, vstup uživatele do služby 
Zájemce o službu může získat základní informace o službě především:  
- 
osobně či telefonicky od pracovníků služby Charitního domu Vlčnov,  
- 
na webových stránkách Poskytovatele služby – www. uhbrod.charita.cz, 
- 
z informačních letáků služby, které jsou zpravidla k dispozici na obecním úřadě v místě 
poskytování služby, na adrese v místě poskytování služby či na adrese sídla Poskytovatele 
služby.  
Pokud se chce stát zájemce klientem Charitního domu Vlčnov, je nutné, aby si podal žádost k nám do 
zařízení. Žádost je k dostání na internetových stránkách www.uhbrod.charita.cz nebo přímo ve službě. 
Žádosti s údaji a podpisem lze zaslat naskenované emailem, poštou nebo přinést osobně do zařízení. Po 
přijetí žádosti bude zájemce kontaktovat sociální pracovník služby, aby zjistil všechny nezbytné informace 
k zařazení žádosti do evidence žadatelů. Pokud jsou žadatelé v evidenci, pravidelně 2x do roka pracovník 
služby tuto evidenci aktualizuje a zjišťuje změnu stavu. Pokud se uvolní místo v zařízení, jsou žadatelé 
telefonicky kontaktováni a je domluveno sociální šetření. Na sociálním šetření je žadatel seznámen 
 
Mariánské nám. 13  
688 01 Uherský Brod 
 
CHARITNÍ DŮM VLČNOV, Vlčnov 1251, 687 61 Vlčnov 
 
 
● tel.: +420 724 651 315 
 ● e-mail: vlcnov@uhbrod.charita.cz  
● www.uhbrod.charita.cz  
 
s podmínkami a způsobem poskytování služby (druh, obsah služby, podmínky, cíl, cílovou skupinu, platby, 
kapacitu zařízení). Žadatelům je předán kontakt, vnitřní pravidla, ceník a další potřebné informace týkající 
se naší služby. Sociálního šetření se mohou účastnit osoby blízké dle Vašeho výběru. Nicméně sociální 
pracovník může trvat na tom, že si chce s žadatelem promluvit o samotě, pokud to uzná za vhodné. Na 
základě šetření se vybere nejvhodnější žadatel pro přijetí do služby. Žadatelé, u kterých bylo provedeno 
sociální šetření, jsou telefonicky kontaktováni a seznámeni s výsledkem šetření. Před nástupem do služby 
připraví pracovník smlouvu a její přílohy a seznámí klienta s jejím obsahem a účelem, a to nejpozději v den 
nástupu klienta do služby.                                       
 
Popis služby 
Naplnění základních činností ze zákona 
Základní činnosti dle zákona č. 108/2006 Sb., § 49 Domovy pro seniory, odst. (2): 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
 
 
Pravidla poskytování služby 
Pravidla pro poskytování služby domov pro seniory se řídí: 
• Zákonem č. 108/2006 Sb., o sociálních službách v platném znění  
• Prováděcí Vyhláškou zákona o sociálních službách č. 505/2006 Sb., v platném znění  
• Zákonem č. 89/2012 Sb., Občanský zákoník v platném znění 
• Standardy kvality sociálních služeb  
• Vnitřními směrnicemi organizace  
• Vnitřními pravidly služby  
 
 
 
Metody práce 
1. Individuální plánování 
Klient spolu se sociálním pracovníkem společně stanovuje cíle spolupráce a plán samotného průběhu 
poskytování služby, jenž je zaznamenán v Individuálním plánu, který je zpracovaný ještě před podpisem 
Smlouvy. Individuální plán je průběžně hodnocen ve spolupráci s klientem, klíčovým pracovníkem a 
sociálním pracovníkem a může být měněn kdykoliv během poskytování služby. Pokud to situace vyžaduje 
a klient s tím souhlasí, je do plánování a průběhu poskytování služby zapojena také rodina. 
 
Mariánské nám. 13  
688 01 Uherský Brod 
 
CHARITNÍ DŮM VLČNOV, Vlčnov 1251, 687 61 Vlčnov 
 
 
● tel.: +420 724 651 315 
 ● e-mail: vlcnov@uhbrod.charita.cz  
● www.uhbrod.charita.cz  
 
2. Úkony péče 
 Úkony péče sjednané v Individuálním plánu klienta jsou pečlivě rozepsány dle přání klienta a pravidel 
služby. Tyto úkony se musí podle tohoto plánu provádět. Pracovnice vedou evidenci provedených úkonů 
a záznamy o průběhu služby.  
3. Poradenství 
Pomoc klientovi v jeho nepříznivé sociální situaci, a to pomocí předání informací o možnostech služby, 
příp. dalších návazných služeb. 
 
 
Pravidla pro vyřizování stížností 
1. Poskytovatel má vypracována pravidla pro přijímání a vyřizování stížností, připomínek, námětů, která 
jsou závazná pro všechny pracovníky. 
2. Každý klient je při prvním jednání informován o možnosti podání stížnosti na službu adresně nebo i 
anonymně.  
3. Přijímat stížnosti, podněty, připomínky je povinen, kterýkoliv pracovník služby. 
4. Postup vyřizování přání a stížností klientů je trvale vyvěšen na nástěnce služby a v písemné podobě ho 
obdržel každý klient při podpisu smlouvy, taktéž je součástí Vnitřních pravidel služby, které klient obdržel 
před podpisem Smlouvy a po každé aktualizaci. 
5. Pověřený pracovník jednou týdně zkontroluje Knihu přání a stížností, schránku pro anonymní písemné 
podávání stížností o čemž učiní záznam do Knihy přání a stížností – schránka. 
6. Stížnost musí být vyřešena v maximální lhůtě 30 dnů od jejího podání, pokud nejsou známy jiné 
závažné důvody, které by tuto lhůtu mohly prodloužit, o čemž je klient včas informován. 
 
 
Pravidla pro ukončení služby 
Smlouva může být ukončena:  
o Ze strany klienta kdykoliv, bez udání důvodu. 
o Ze strany Poskytovatele 
• 
v případě zrušení Poskytovatele 
• 
při hrubém porušování povinností Osoby vyplývající ze Smlouvy a Pravidel, a to 
zejména nezaplacením úhrady a opakovaným narušováním občanského soužití 
• 
klient vzhledem ke změně svých možností, schopností a přání potřebuje jiný druh 
služby 
Smlouva může být ukončena vzájemnou písemnou dohodou obou smluvních stran. 
 
 
 
Úhrady za služby 
Úhrada za ubytování a stravu  
Dle aktuálního Ceníku v souladu se zákonem č. 108/2006 Sb. a vyhláškou č. 505/2006 Sb. 
Úhrada za péči  
V plné výši přiznaného příspěvku na péči podle zákona č. 108/2006 Sb (§ 73 odst. 4 písm. a) o sociálních 
službách. 
Po zaplacení úhrady musí klientovi zůstat min. 15% z příjmů (důchodu). Není-li příjem klienta dostačující 
k zaplacení plné úhrady, je úhrada snížena v částce za ubytování. Pokud na zaplacení úhrady klient 
nedosahuje, může být jednáno na spoluúčasti s osobou blízkou.  
 
Mariánské nám. 13  
688 01 Uherský Brod 
 
CHARITNÍ DŮM VLČNOV, Vlčnov 1251, 687 61 Vlčnov 
 
 
● tel.: +420 724 651 315 
 ● e-mail: vlcnov@uhbrod.charita.cz  
● www.uhbrod.charita.cz  
 
Prostory, materiální a technické vybavení (bezbariérovost) 
Budova služby se nachází v klidné části obce Vlčnov, je bezbariérová, její součástí je dvorek s pergolou a 
malou okrasnou zahrádkou.  
Kapacita služby je 15 lůžek. Ubytování je poskytováno v jednolůžkových pokojích, z toho 11 pokojů má 
vlastní sociální zařízení (sprcha, WC), 4 pokoje jsou bez vlastního sociálního zařízení (vždy 2 pokoje mají 
společnou sprchu a WC). Pokoje jsou vybaveny standartním nábytkem – polohovací lůžko, stůl, židle, noční 
stolek, skříň, polička. Klienti mají možnost dovybavit si pokoj osobním drobným nábytkem a dekoracemi 
(např. fotografie, obrázky, lampička atd.). V každém pokoji je signalizační zařízení. 
Budova je rozdělena na část ubytovací (tři podlaží jednoho křídla) a část provozní (dvě podlaží druhého 
křídla), kde se nachází zázemí pro personál a obslužné činnosti (kanceláře, prádelna, sušárna, šatna, sklad 
použitého prádla, společenská místnost/jídelna, kaple, kuchyně – výdejna stravy, úklidová místnost, 
strojovna výtahu, kotelna, garáž).  
 
 
 
 
 
 
 
 
 
 
 
 
 
 
 
 
Datum aktualizace: 11.3. 2024                                             zpracovala: 
                                                                                 Mgr. Martina Vaňková, DiS. 
                                                                                        sociální pracovnice      
                                                                                                
                                                                                               schválil: 
                                                                                           Štěpán Čech 
                                                                                    vedoucí charitního domu 
 
 
 
