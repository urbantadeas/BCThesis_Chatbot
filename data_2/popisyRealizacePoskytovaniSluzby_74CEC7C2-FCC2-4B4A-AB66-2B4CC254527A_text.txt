Stránka 1 z 3 
 
0Domov důchodců Mlázovice, Náměstí 43, 507 58 Mlázovice, 
 IČ 70889783 
 
Popis realizace poskytované sociální služby – domova pro seniory 
 
1) Poslání, cílová skupina, cíle, zásady  
        Posláním Domova důchodců Mlázovice je poskytovat individuálně zaměřenou optimální 
péči seniorům, kteří z důvodu věku a nepříznivého zdravotního stavu nejsou schopni žít 
běžný život ve svém domácím prostředí.  
        
        Cílová skupina: 
        Domov důchodců Mlázovice je určen pro seniory ve věku od 65 let trvale žijící zejména 
ve správním území města Jičín a dále seniorům s bydlištěm v Královéhradeckém kraji, kteří 
mají sníženou soběstačnost a potřebují pravidelnou celodenní pomoc jiné fyzické osoby a 
tuto pomoc jim není možné zajistit v jejich domácím prostředí.  
 
        Služba není určena pro osoby: 
- 
které žádají o službu, kterou neposkytujeme 
- 
osoby, jejichž zdravotní stav vyžaduje léčení ve zdravotnickém zařízení  
- 
osoby s akutním infekčním onemocněním 
- 
osoby narušující závažným způsobem občanské a kolektivní soužití zejména z důvodu 
duševní poruchy, vlivem alkoholismu, užívání drog  
- 
osoby, které z důvodu svého zdravotního postižení potřebují péči na uzavřeném oddělení 
- 
osoby, které mají natolik specifické potřeby, že je služba nedokáže zajistit nebo 
dlouhodobě podporovat, a to s ohledem ke svému personálnímu obsazení a 
materiálně-technickému vybavení 
- 
osoby, kterým byla, ve lhůtě kratší šesti měsíců, vypovězena smlouva z důvodu 
porušování povinností vyplývajících ze smlouvy 
 
        Cílem je poskytovat službu kvalitně, odborně, s individuálním přístupem a přizpůsobovat 
ji měnícím se potřebám uživatele, podporovat individuální dovednost uživatelů, smysluplně 
využívat volný čas, podporovat je v kontaktu s rodinou, přáteli, zapojovat je do 
společenského života v obci, vylepšovat standard ubytování a podporovat odborný rozvoj 
pracovníků organizace. 
          
        Naše zásady jsou dodržování lidských práv a svobod, zachování důstojnosti, respekt k 
potřebám, slušnost, trpělivost, tolerance, princip normality a princip vrstevníka.   
      
2) Nabízené činnosti: 
- 
       ubytování – v rámci ubytování garantujeme úklid ploch a povrchů jednou denně v 
souladu s provozním řádem, převlékání lůžka 1x za tři týdny, praní a žehlení osobního 
prádla a oděvů ve dnech pondělí–pátek, osobní odběr nebo roznáška čistého prádla min. 
3x v týdnu, drobné opravy prádla a oděvů (oprava švu, přišití knoflíku, výměna gumy)  
- 
      strava – poskytujeme celodenní stravu, která se skládá ze snídaně s dopolední 
svačinou, oběda a večeře, strava je poskytována v jednom druhu, dle předem 
Stránka 2 z 3 
 
zveřejněného jídelního lístku, uživatel má možnost na základě doporučení lékaře a 
vlastního souhlasu odebírat dietní stravu diabetickou 
- 
       pomoc při zvládání běžných úkonů péče o vlastní osobu zahrnuje denně, podle 
individuálních potřeb uživatelů, kteří nejsou v těchto úkonech soběstační, pomoc při 
oblékání a svlékání, pomoc při přesunu na lůžko nebo vozík, pomoc při vstávání z lůžka, 
uléhání, změně poloh, pomoc při podávání jídla a pití, pomoc při samostatném pohybu 
ve vnitřním prostoru, ve vyjednaných termínech pomoc při pohybu v areálu dvora a 
zahrady. 
- 
       pomoc při osobní hygieně nebo poskytnutí podmínek pro osobní hygienu zahrnuje 
denně, podle individuelních potřeb uživatelů, kteří nejsou v těchto úkonech soběstační, 
pomoc při ranní a večerní hygieně na pokoji nebo lůžku, pomoc při celkové koupeli v 
koupelně v dohodnutých dnech, součástí celkové koupele je mytí a vysušení vlasů a 
úprava nehtů na rukou., pomoc při používání WC 
- 
       zprostředkování kontaktu se společenským prostředím: 
      individuelně, s ohledem na vlastní možnosti uživatele a spolupráci s jeho blízkými,  
      poskytnutí informace o důležitých kontaktech na místní instituce, o dopravním   
 spojení a kontakty na jiné důležité úřady, informace o dění v okolí, poskytnutí telefonu, 
zprostředkování tel. rozhovoru, Skype, zprostředkování v pravidelných intervalech služeb 
kadeřnice a pedikúry v zařízení, zprostředkování vyšetření u odborných lékařů, 
zprostředkování občasných kulturních vystoupení v zařízení, možnost přijímání návštěv a 
možnost odchodů mimo zařízení.   
- 
       sociálně terapeutické činnosti 
podpora dobrých mezilidských vztahů, podpora vzájemného setkávání osob, pracovníci 
se snaží podporovat a rozvíjet dovednosti uživatele, pracují především s jeho silnou 
stránkou  
- 
        aktivizační činnosti 
1. volnočasové a zájmové aktivity – nabídka skupinových zájmových aktivit v týdenních 
nebo čtrnáctidenních intervalech, podle předem zveřejněného programu  
2. pomoc při obnovení nebo upevnění kontaktu s přirozeným prostředím – podpora a 
udržení vazeb na osoby blízké, podpora jejich spoluúčasti a spolupráce se zařízením 
zejména v obstarávání osobních záležitostí uživatele a ve spolupráci při zajištění 
doprovodů mimo zařízení  
3. nácvik a upevňování motorických, psychických a sociálních schopností a dovedností – 
podpora individuálních schopností uživatele, nácvik soběstačnosti, skupinová a 
individuální cvičení 
- 
       pomoc při uplatňování práv, oprávněných zájmů a při obstarávání osobních   
             záležitostí  
základní sociální poradenství, zprostředkování kontaktu, rozhovoru nebo vyřízení 
nezbytných osobních záležitostí uživatel s úřady jako je ČSSZ, pošta, obecní úřady, soud, 
banka, občanská poradna apod. a to zejména v přímé souvislosti s pobytem v zařízení, 
pomoc při vyřizování běžných záležitostí - např.:   1x týdně zajištění nákupu nebo 
doprovod 1x měsíčně za nákupem nebo ke kadeřnici v místě, 1x týdně zajištění 
vyzvednutí léků.  
 
3) Jednání se zájemcem   
      Zájemce o službu si podá písemnou žádost.  Žádost lze doručit osobně, poštou, 
elektronicky. Současně s žádostí je vhodné doložit vyjádření lékaře o zdravotním stavu 
Stránka 3 z 3 
 
žadatele. Tiskopisy jsou k dispozici v organizaci a dále ke stažení na stránkách 
www.mlazovice.cz. Přijatá žádost je zaevidována v podacím deníku organizace. S žadatelem 
je následně dojednáno datum a místo šetření prováděné sociální pracovnicí a vrchní sestrou 
organizace, a to ve lhůtě do 3 měsíců od data podání žádosti.  Zájemci je při jednání ústně 
sděleno, zda je či není jeho žádosti vyhověno. V případě vyhovění žádosti, že je žádost 
evidována v pořadníku žadatelů. V případě odmítnutí žádosti, je žadatel vyrozuměn 
písemnou formou.   
 
4) Uzavírání smlouvy o poskytnutí sociální služby 
        Smlouva o poskytnutí služby je se zájemcem projednán při jednání před nástupem do 
zařízení a uzavřena v písemné formě nejdéle v den nástupu do zařízení. Smlouvu se 
zájemcem projednává sociální pracovnice, konečné znění smlouvy podepisuje za organizaci 
ředitelka, příp. její zástupce. 
 
5) Stížnosti  
         Uživatel služby má právo si stěžovat na kvalitu nebo průběh služby. Stížnost může podat 
uživatel služby nebo v jeho prospěch kdokoliv.  Stížnost může být podána písemně, ústně, 
anonymně, do schránky na stížnosti umístěné v objektu, prostřednictvím České pošty, 
elektronicky nebo předána v kanceláři sociální pracovnice. Stížnosti přijímá a eviduje sociální 
pracovnice. Termín vyřizování stížností je do 28 dnů. 
 
6) Prostředí 
         Domov důchodců Mlázovice tvoří komplex budov (administrativní, kuchyň, ubytovny) a 
má v obci výhodnou polohu. Je umístěn v centru městyse Mlázovice, vedle náměstí, jeho 
ubytovací část je situována do klidné části zahrady. V obci je plná občanská vybavenost  
(obecní úřad, pošta, zdravotní středisko, restaurace, obchody se smíšeným zbožím, 
kadeřnictví, autobusová doprava). Veškeré služby se nachází na náměstí, s dostupností cca 
500 m. 
        K ubytování slouží 22 dvoulůžkových a 5 jednolůžkových pokojů. Pokoje jsou vybavené 
lůžkem, nočním stolkem, šatní skříní, stolem a židlí.  Sociální zařízení je společné pro více 
uživatelů. Součástí některých ubytovacích buněk je kromě společného WC také sprchový 
kout. Uživatelům jsou dále k dispozici dvě centrální koupelny vybavené vanou a zvedacím 
zařízením, dvě společenské místnosti vybavené stoly, sedacím nábytkem, úložnými 
skříňkami, televizí, jedna pracovní místnost pro volnočasové aktivity vybavená kuchyňskou 
linkou, spotřebiči pro vaření a pracovním stolem a jídelna vybavená stoly, židlemi, lednicí, 
úložnými skříňkami a televizí. K pobytu venku slouží terasy s posezením, venkovní přístřešek 
s posezením a lavičky v celém areálu. Budovy mají bezbariérový přístup.  
 
7) Další informace 
         Informace o zařízení lze získat dále na www.mlazovice.cz a na Městském úřadě Jičín, do 
jehož komunitního plánu zařízení spadá. 
 
 
Vypracoval: Lyczkowská, Hladíková 
V Mlázovicích dne 11.12.2023 
