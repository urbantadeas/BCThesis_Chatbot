 
 
 
 
 
POPIS REALIZACE POSKYTOVANÉ SOCIÁLNÍ SLUŽBY 
Domov pro seniory G-centrum Tábor 
 
Název poskytovatele 
G-centrum Tábor 
       Kpt. Jaroše 2958, 390 03 Tábor 
       IČ 67189393 
Název zřizovatele 
Město Tábor 
Druh služby dle zákona  
108/2006 Sb., o sociálních službách 
Domov pro seniory § 49 
Forma 
Pobytová 
Název služby 
Domov pro seniory G-centrum Tábor 
Místo poskytované služby 
Kpt. Jaroše 2958, 390 03 Tábor  
Kapacita zařízení 
146 lůžek 
 
Časová dostupnost 
Nepřetržitý provoz (24 hodin/den) 
Kontakty 
Mgr. Milena Prchlíková 
sociální pracovník 
       E-mail: milena.prchlchlikova@gcentrum.cz 
Tel. +420 381 478 216, +420 735 171 586 
 
Poslání 
G-centrum Tábor, domov pro seniory, poskytuje sociální pobytovou službu podle individuálních 
potřeb seniorů tak, aby byla v maximální míře podporována nezávislost a samostatnost seniorů. 
 
G-centrum Tábor vytváří zázemí pro seniory, kteří potřebují celodenní pomoc druhé osoby a 
nemohou zůstávat ve svém domácím přirozeném prostředí. G-centrum Tábor chce poskytováním 
svých služeb umožnit seniorům prožít bezpečné a spokojené stáří. 
 
Cílová skupina 
Cílovou skupinou sociální služby Domov pro seniory G-centrum Tábor jsou senioři od 65 let, kteří 
mají sníženou soběstačnost zejména z důvodu věku či chronického onemocnění a jejichž situace 
vyžaduje pravidelnou pomoc jiné fyzické osoby. 
 
Dlouhodobé cíle 
G-centrum Tábor, domov pro seniory, má stanoveny dlouhodobé cíle poskytované sociální 
služby a krátkodobé cíle na každý rok, které jsou hodnoceny a revidovány dle doby platnosti. 
Krátkodobé cíle jsou přílohou standardu č. 1. 
 
 
 
 
 
 
Dlouhodobé cíle: 
− rozvíjet kvalitu poskytované sociální služby, 
− vytvářet podmínky a příležitosti pro aktivní využívání volného času klientů, 
− dosáhnout optimálního počtu a stabilizace týmu zaměstnanců,  
− umožnit klientům využívat místní instituce, které poskytují služby veřejnosti, zůstat součástí 
přirozeného místního společenství, zabezpečit dostupnost ostatních služeb, 
− rozšířit, zkvalitnit a podporovat týmovou spolupráci všech pracovníků zařízení. 
 
Poskytované služby 
− 
ubytování včetně úklidu, praní a žehlení prádla, 
− 
celodenní stravu, 
− 
pomoc při zvládání běžných úkonů péče o vlastní osobu, 
− 
pomoc při osobní hygieně nebo poskytnutí podmínek pro osobní hygienu, 
− 
zprostředkování kontaktu se společenským prostředím, 
− 
sociálně terapeutické činnosti, 
− 
aktivizační činnosti, 
− 
pomoc při uplatňování práv, oprávněných zájmů a při obstarávání osobních záležitostí. 
 
Zásady poskytování sociálních služeb 
− individuální přístup,  
− profesionalita poskytovaných služeb,  
− respektování osobnosti a lidských práv,  
− zachování lidské důstojnosti, 
− svobodné rozhodování.  
Domov pro seniory G-centrum Tábor neposkytuje sociální službu: 
− 
osobám, které jsou schopny, za pomoci místně dostupných terénních nebo ambulantních 
služeb, se o sebe postarat a zůstat ve svém přirozeném prostředí, 
− 
osobám trpícím Alzheimerovou chorobou nebo jinou formou demence, které z důvodu 
svého onemocnění potřebují specifický přístup pracovníků, specifické materiální a technické 
zabezpečení poskytování sociální služby, 
− 
osobám, které požadují 100% soukromí, 
− 
osobám, které požadují stálou přítomnost personálu, 
− 
osobám, které nespadají do cílové skupiny, vyjma osob, které využívaly sociální službu 
v našem zařízení před rokem 2007 a využití sociální služby v jiném zařízení odmítají. 
 
Jednání se zájemcem o sociální službu 
Fáze jednání: 
− informování o sociální službě, 
− zjišťování nepříznivé situace žadatele, 
− možnosti nabízené služby, 
− žádost o poskytování sociální služby, 
− sociální šetření,  
− stanovení cílů a dojednání podmínek poskytování služby dle individuálních potřeb a     
schopností žadatele, 
− prohlídka zařízení, pokoje. 
 
 
 
 
 
 
Zájemce se o sociální službě Domov pro seniory G-centrum Tábor může dozvědět z webových 
stránek G-centra (www.gcentrum.cz), z brožury vydané G-centrem, z tištěných či elektronických 
médií, na Odboru sociálních věcí Města Tábora. Informace, jak se stát uživatelem sociální služby 
domov pro seniory získává zájemce od sociálního pracovníka telefonicky, e-mailem nebo při 
osobním setkání. Sociální pracovník zjišťuje aktuální sociální situaci zájemce, poskytuje poradenství 
(i v případě, že oslovená služba není vhodným řešením jeho situace), plánuje další postup s cílem 
zajistit naplnění jeho potřeb.  
Sociální pracovník podá zájemci informace o sociální službě o jejím rozsahu, způsobu 
poskytování, o cenách, zodpoví zájemci dotazy. Trvá-li zájem o sociální službu domov pro seniory, 
předá sociální pracovník zájemci formulář: žádost o poskytování sociální služby a lékařský posudek. 
Poté, co zájemce doručí do domova vyplněné formuláře, je žádost posouzena (posuzuje sociální 
pracovník, vrchní sestra, případně ředitel organizace) a zaevidována do systému Cygnus.  
S ohledem na velké množství žádostí (cca 571 akutních) jsou žádosti seřazeny dle kritérií 
posouzení žádosti. Následuje předem domluvené sociální šetření v domácím prostředí zájemce 
(nebo tam, kde zájemce aktuálně pobývá). Sociálního šetření se účastní sociální pracovník, případně 
zdravotnický pracovník. Při sociálním šetření posuzuje sociální pracovník nepříznivou sociální situaci 
žadatele, a to způsob, jak je dosud sociální situace žadatele řešena, dosavadní rozsah péče, podporu 
rodiny a terénních sociálních služeb. Sociální pracovník zjišťuje potřeby žadatele, jeho preference, 
dosavadní způsob života, zvyky, rituály, možnosti a zdroje, které mohou být využity při poskytování 
sociální služby, projev vůle žadatele k uzavření smlouvy o poskytnutí pobytové sociální služby, 
rozhodnutí o omezení ve svéprávnosti či jiný institut podpory a zastupování, souhlas se zpracováním 
osobních údajů. 
V případě volné kapacity je žadatel osloven s možností zahájit sociální službu a je mu nabídnuta 
prohlídka zařízení  a konkrétního pokoje. V případě zájmu o zahájení sociální služby jsou 
dojednávány podmínky pro poskytování sociální služby dle individuálních potřeb, schopností a přání 
žadatele. Žadateli jsou předány informace k zahájení sociální služby (návrh smlouvy, domácí řád, 
medikační list, orientační seznam věcí). 
 
Uzavírání smlouvy o poskytování sociální služby 
Návrh smlouvy o poskytování sociální služby domov pro seniory je zájemci předán při jednání se 
zájemcem o sociální službě, aby se s ní zájemce mohl předem seznámit. Smlouva se uzavírá 
v písemné formě na dobu neurčitou.  
V případě, kdy žadatel není schopen samostatně jednat a rozhodovat, ale s poskytováním 
sociální služby souhlasí, smlouvu uzavírá opatrovník nebo zastupující dle stanovení soudu. Pokud 
žadatel není schopen samostatně jednat a rozhodovat a nemá zákonného zástupce, bude dle § 91 
odst. 6 při uzavření smlouvy zastoupen ORP Tábor. 
Pokud zastoupená osoba s uzavřením smlouvy souhlas neprojeví nebo přímo nesouhlasí, může 
opatrovník nebo ORP takovou smlouvu uzavřít při splnění podmínek zákona č. 108/2006 Sb. § 91 
odst. 1 písm.  a) b). 
 
Úhrada za poskytování sociální služby  
Sociální služba bude poskytována za úhradu dle aktuálního platného ceníku, (který je v souladu 
s vyhláškou č. 505/2006 Sb. v platném znění). S výší úhrady je seznámen zájemce již při jednání 
o sociální službě. Výše a způsob úhrady jsou uvedeny ve smlouvě o poskytování sociální služby.  
 
 
 
 
 
 
Stížnosti 
Zájemce o sociální službu, klient, opatrovník, pracovník, blízký klienta a další osoby mohou podat 
stížnost. Stížnost je možné podat ústně, písemně, e-mailem, telefonicky nebo do schránky na 
stížnosti (lze podat i anonymně). Stížnost může být podána zřizovateli sociální služby, řediteli 
organizace, asistentce ředitele, vedoucím jednotlivých úseků nebo kterémukoliv pracovníkovi.  
Po přijetí stížnosti použije pracovník k jejímu sepsání Formulář pro podání a řešení stížnosti. 
Formuláře jsou k dispozici všem pracovníkům (sesterny, kanceláře, recepce). Vyplněný formulář pro 
podání a řešení stížnosti předá pracovník, který stížnosti přijal a zapsal, asistentce ředitele. 
O stížnosti je vždy asistentkou informován ředitel organizace. Ředitel organizace určí, kdo bude 
stížnost vyřizovat. Stížnosti jsou vyřizovány bez zbytečného odkladu. 
 
Důvody ukončení poskytování sociální služby 
Poskytovatel může Smlouvu písemně vypovědět pouze z těchto důvodů: 
- 
jestliže klient hrubě porušuje své povinnosti vyplývající ze Smlouvy. Za hrubé porušení 
smlouvy se považuje zejména včasné a řádné nezaplacení úhrady za služby, byl-li klient 
povinen platit úhradu podle čl. VI. smlouvy, 
- 
jestliže klient opětovně hrubě poruší vnitřní pravidla domova pro seniory, zejména 
Domácího řádu, ač byl na porušení pravidel a na možnost výpovědi písemně upozorněn, 
- 
jestliže se klient dopustí zvlášť hrubého porušení dobrých mravů v domově nebo zvlášť 
hrubého jednání vůči jiným klientům, pracovníkům poskytovatele či návštěvníkům domova, 
za které se považuje zejména napadení jiného klienta či pracovníka, poskytovatele či 
spáchání trestného činu či přestupku vůči nim, krádež v domově, 
- 
vyhrožování fyzickým napadením, které může vzbudit důvodné obavy z jeho uskutečnění, či 
verbální agresivita vyššího stupně, 
- 
jestliže se klient dopustí čtyř méně závažných porušení pravidel, ač byl v posledních šesti 
měsících v souvislosti s porušením těchto pravidel písemně upozorněn na možnost 
výpovědi, 
- 
jestliže se u klienta projeví duševní porucha, na základě které by jeho chování narušovalo 
kolektivní soužití v domově, 
- 
jestliže se zdravotní stav klienta změní natolik, že v rámci základních činností není 
poskytovatel již schopen poskytovat klientovi individuální péči, kterou vzhledem ke svému 
zdravotnímu stavu potřebuje. 
 
Materiální, technické a hygienické podmínky pro zabezpečení sociální služby 
Budova má pět nadzemních podlaží a suterén.  
Klienti jsou ubytováni v 93 pokojích (40 pokojů je jednolůžkových a 53 dvoulůžkových).  Pokoje 
jsou rozděleny na předsíň, sociální zařízení a obytnou část. K vybavení pokojů patří zdravotní lůžko 
s antidekubitní matrací, noční stolek, šatní skříň, komoda, stůl, židle a police. Každý klient má 
k dispozici uzamykatelnou schránku. Součástí pokoje je dorozumívací zařízení, které lze ovládat 
z lůžka a je vedeno do denní místnosti sester a zároveň vydává světelný signál nade dveřmi vně 
pokoje. Všechny ubytovací jednotky mají vlastní sociální zařízení s WC a sprchovým koutem. Ve 
všech pokojích je televizní přípojka. Dvoulůžkové pokoje jsou vybaveny pohyblivou zástěnou pro 
zachování soukromí. 
60 pokojů má vlastní balkon (vstup na balkon není bezbariérový). U 6 pokojů je zimní zahrada. 38 
pokojů je vybaveno vlastní kuchyňskou linkou.  
Významnou část budovy tvoří rozlehlé atrium s prosklenou střechou a množstvím okrasných 
rostlin. Tento prostor slouží klientům, případně i jejich rodinám. Atrium je vybaveno stoly a židlemi, 
 
 
 
 
 
které umožňují příležitost k posezení a popovídání, klienti zde mají i koutek na čtení vybavený 
sedačkou a křesly.  
V prostoru atria se často konají kulturní akce a aktivizační programy určené pro klienty. Klienti, 
kteří se akcí nechtějí přímo účastnit, mohou sledovat dění z vyšších pater. Poblíž atria je kaple, kde 
se konají mše a bohoslužby. Z atria mohou klienti zamířit do tělocvičny, do zahrady, do jídelny nebo 
do společenské místnosti. V atriu je dostupná rovněž toaleta pro dámy i pro pány. Tento prostor je 
celý bezbariérový. Do vyšších pater se mohou klienti dostat třemi výtahy. K dispozici jsou také dvě 
prostorná schodiště a jedno venkovní (únikové) schodiště. 
V domově mají klienti možnost navštěvovat i jiné společenské prostory, a to např. společenskou 
místnost ve druhém patře, kde se konají aktivizace nebo ve čtvrtém patře Selskou jizbu, u které je 
k dispozici kuchyňka, dále mohou navštěvovat prostory Muzikoterapie. Klienti mohou využít 
i místnost pro rehabilitaci nebo hobby dílnu.   
Klienti se mohou stravovat ve společné jídelně, kde je obsluhuje k tomuto účelu určený personál. 
Domov disponuje i třemi centrálními koupelnami. 
U budovy je prostorná zahrada se dvěma altány, pétanquové hřiště, jezírko a množství zákoutí a 
laviček k posezení. Z některých pokojů je bezbariérový vstup přímo do zahrady. 
V objektu zařízení je možné využít i komerční služby kadeřníka, pedikérky nebo navštívit místní 
cukrárnu.  
 
Územní působnost sociální služby  
Sociální služba je určena zejména pro obyvatele ORP Tábor. 
 
Účinnost od 1. 1. 2024 
 
 
 
Mgr. Jana Svačinová, MBA, MSc. 
ředitel G-centra Tábor 
 
Mgr. Jana 
Svačinová
Digitálně podepsal Mgr. Jana 
Svačinová 
Datum: 2023.09.22 12:26:25 
+02'00'
