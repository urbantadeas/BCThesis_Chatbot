 
Popis realizace poskytování sociálních služeb 
 
Název poskytovatele 
Sociální služby Uherské Hradiště, p.o. 
Druh služby 
Domovy pro seniory 
Identifikátor  
487 32 08 
Forma služby 
pobytová 
Název zařízení a místo 
poskytování 
Domov pro seniory Buchlovice 
U Domova 470, 687 08 Buchlovice 
 
Poslání  
 
Domov pro seniory v Buchlovicích poskytuje pobytovou sociální službu občanům, kteří 
v důsledku věku nebo zdravotního stavu potřebují přiměřenou podporu nebo péči pro 
zachování důstojného a aktivního způsobu života. 
 
 
Cílová skupina  
 
Služba je určena osobám od 60 let a více. 
 
Senioři, kteří se ocitli v nepříznivé sociální situaci. Tyto osoby potřebují podporu a pomoc 
v oblasti zdraví, v péči o sebe a sociálních vztahů a nemohou žít bez pomoci druhých osob 
v přirozeném prostředí. Péči o ně není schopna zajistit jiná sociální služba. 
 
Důvody k odmítnutí žadatele: 
 
V souladu se zákonem č. 108/2006 Sb. o sociálních službách v platném znění a vyhláškou 
MPSV č. 505/2006 Sb., kterou se provádějí některá ustanovení zákona o sociálních službách, 
jsou stanovená pravidla pro postup při odmítnutí žadatele o sociální službu:  
(1) Domov může odmítnout uzavřít smlouvu o poskytování sociální služby pouze, pokud:  
- neposkytuje sociální službu, o kterou osoba žádá,  
- nemá dostatečnou kapacitu k poskytnutí sociální služby, o kterou osoba žádá,  
- zdravotní stav osoby, která žádá o poskytnutí pobytové sociální služby, vylučuje poskytnutí 
takové sociální služby  
- osobě, která žádá o poskytnutí sociální služby, vypověděl v době kratší než 6 měsíců před 
touto žádostí smlouvu o poskytnutí téže sociální služby z důvodu porušování povinností 
vyplývajících ze smlouvy.  
 
(2) Zdravotní důvody vylučující poskytování pobytových sociálních služeb.  
Poskytnutí pobytové sociální služby se vylučuje, jestliže  
- zdravotní stav osoby vyžaduje poskytnutí ústavní péče ve zdravotnickém zařízení,  
- osoba není schopna pobytu v Domově z důvodu akutní infekční nemoci, nebo  
- chování osoby by z důvodu duševní poruchy závažným způsobem narušovalo kolektivní 
soužití.  
 
 
 
 
Zásady poskytování sociální služby 
 
 Lidská práva a základní svobody - chráníme práva klientů v souladu se zákony, 
směrnicemi a vnitřními pravidly domova, dodržujeme Etický kodex zaměstnanců 
SSL UH, p.o., personál nenutí klienty k žádné činnosti, která by byla v rozporu s 
jejich vlastním rozhodnutím. 
 Individuální přístup - pracovníci zjišťují individuální potřeby klientů, na jejichž 
základě společně s klienty sestavují plány, podle kterých je poskytována sociální 
služba. Pracovníci podporují klienty, aby se věnovali svým zálibám a koníčkům, které 
jim pomáhají udržet se v dobré psychické a fyzické kondici. 
 Sociální začleňování - klienty podporujeme ve využívání služeb, kulturních a 
společenských akcí mimo zařízení, pomáháme udržovat kontakt se společenským 
prostředím v zařízení (účast na denních programech, společenských akcích), 
podporujeme klienty v kontaktu s rodinou a přáteli 
 Důstojnost - pracovníci při poskytování sociální služby zachovávají důstojnost 
klientů (formou oslovení, respektováním soukromí, vyhýbáním se stigmatizaci, 
podporou úpravy zevnějšku, umožněním svobodné volby). 
 Partnerská úroveň vztahů mezi klientem a pracovníkem – všichni pracovníci 
podporují klienty v soběstačnosti, motivují je a podporují je v činnostech, které jsou 
schopni sami zvládnout, dbáme o co nejvyšší stupeň samostatnosti a nezávislosti 
klientů. 
 
Jednání se zájemcem o službu, vstup uživatele do služby 
Jednání se zájemcem o službu se provádí: 
 
1. První kontakt se zájemcem o službu - probíhá mezi zájemcem o službu a sociální 
pracovnicí DS Buchlovice osobně, telefonicky nebo písemně. O prvním kontaktu je proveden 
písemný záznam – Jednání se zájemcem o sociální službu.  
Sociální pracovnice zjišťuje nepříznivou sociální situaci a míru závislosti a potřebné péče 
zájemce.  Předává informace o poskytované sociální službě. 
 
V této fázi je zájemce o službu seznámen s posláním a cíli zařízení, s jeho provozem, s 
podmínkami přijetí, se způsobem a výši úhrady za poskytnutí sociální služby. Sociální 
pracovnice se snaží prostředí domova zájemci přiblížit prostřednictvím fotografií a letáku.  
Již při prvním jednání může být zcela zřejmé, že zájemce nesplňuje rozhodující kritéria pro 
cílovou skupinu /věk, nízká míra podpory/. V případě, že naše sociální služba není pro 
zájemce vhodná, v rámci základního sociálního poradenství doporučí sociální pracovnice 
vhodný druh sociální služby s ohledem na cílovou skupinu. 
 
2. Druhý kontakt se zájemcem o službu - v této fázi si zájemce již podal žádost a stal se 
žadatelem. Probíhá proces sociálního šetření osobně mezi sociální pracovnicí a žadatelem 
v jeho přirozeném prostředí nebo ve zdravotnickém zařízení. Zjišťujeme vysokou míru 
potřeby péče a nepříznivou sociální situaci žadatele, jeho cíle, očekávání a potřeby. Při tomto 
kontaktu s žadatelem dochází k seznámení se s jeho přirozeným prostředím /jeho rodiny/, 
členů společné domácnosti a získání informací o jeho životní a sociální situaci za účelem 
posouzení žádosti o poskytnutí sociální služby. Žadateli je nyní předán Informační balíček, 
obsahem kterého je zkrácená verze Domácího řádu, přehled o aktuální výši úhrad za 
poskytnutí sociální služby, fakultativní činnosti a doplňkové činnosti.  
 
3. Třetí kontakt s žadatelem o službu -  před příchodem žadatele do zařízení probíhá osobní 
kontakt mezi sociální pracovnici a žadatelem, kde se zjišťují aktuální potřeby žadatele. 
Výstupem tohoto jednání je vypracování prvotního Plánu péče. Sociální pracovnice 
předkládá žadateli návrh Smlouvy o poskytování sociální služby, seznamuje ho podrobněji 
s jejím obsahem. 
 
Popis služby 
a) poskytnutí ubytování 
b) celodenní stravování 
c) pomoc při zvládání běžných úkonů péče o vlastní osobu 
d) pomoc při osobní hygieně nebo poskytnutí podmínek pro osobní hygienu 
e) zprostředkování kontaktu se společenským prostředím 
f) sociálně terapeutické činnosti 
g) aktivizační činnosti 
h) pomoc při uplatňování práv, oprávněných zájmů a při obstarávání osobních 
záležitostí, jejichž rozsah je stanoven vyhláškou č.505/2006 Sb., kterou se provádí 
některá ustanovení zákona o sociálních službách. 
Sociální služba je poskytována na adrese Domov pro seniory Buchlovice, U Domova 470, 
687 08 Buchlovice, doprovody v rámci základních činností mohou být realizovány i mimo 
adresu zařízení. 
 
Pravidla poskytování služby 
Máme zpracována pravidla pro poskytování sociální služby – Standardy kvality sociálních 
služeb: 
1.Cíle a způsoby poskytování služeb 
2. Ochrana práv uživatelů 
3. Jednání se zájemcem o službu 
4. Smlouva o poskytování sociální služby 
5. Individuální plánování průběhu služby 
6. Osobní údaje 
7. Stížnosti na kvalitu nebo způsob poskytování sociálních služeb 
8. Návaznost poskytované sociální služby na další dostupné zdroje 
9. Personální zajištění služeb 
10. Profesní rozvoj zaměstnanců 
11. Místní a časová dostupnost poskytované služby 
12. Informovanost o poskytované sociální službě 
13. Prostředí a podmínky pro poskytování sociální služby 
14. Nouzové a havarijní situace 
15. Zvyšování kvality sociální služby 
 
Metody práce 
V Domově pro seniory se plánuje průběh sociální služby klientům podle jejich 
individuálních potřeb a schopností, ale zároveň vycházíme i ze svých vlastních možností.  
Individuální přístup ke klientovi je na prvním místě, snažíme se zapojit klienty do řešení 
jejich situací, abychom podporovali jejich samostatnost a nezávislost.  
Pracovníci při práci s klienty využívají různé metody práce: např. osobní rozhovor, 
pozorování, dotazníková šetření, naslouchání, využití prvků reminiscenční terapie, pracují 
s afatickým slovníkem. 
 
 
 
 
Pravidla pro vyřizování stížností 
Formy a postupy podávání stížností: 
Stížnost je možné podat písemně, ústně, telefonicky nebo e-mailem.  
Písemně: 
 na adresu: Domov pro seniory Buchlovice 
                  U Domova 470 
                  687 08 Buchlovice 
nebo E-mailem: ludmila.hajkova@ssluh.cz 
Nebo do schránky s nápisem Schránka důvěry, která je umístněná na každém patře. 
 
Ústně: Vedoucí domova, vedoucí sestře, sociální pracovnici, nebo kterémukoliv 
zaměstnanci našeho domova 
 
Telefonicky: na číslech 572 435 523, 603 340 272 
Stížnosti jsou evidovány pod pořadovým číslem u sociální pracovnice. Lhůta pro vyřízení 
stížnosti je maximálně 30 dní od převzetí. Pokud skutečná lhůta daný termín překročí, 
vyřizovatel o této skutečnosti i důvodech informuje stěžovatele. 
 
Stěžovatel má dále možnost obrátit se na: 
1. Sociální služby Uherské Hradiště, p.o. 
Štěpnická 1139, 686 06 Uherské Hradiště, 
ředitelka: 572 414 511 
marie.fremlova@ssluh.cz 
2. Krajský úřad Zlínského kraje, Tř. Tomáše Bati 21, 761 90 Zlín, 
sociální odbor: 577 043 111 
3. Veřejný ochránce práv, Údolní  658/39, 602 00 Brno 
tel.: 542 542 111, podatelna@ochrance.cz 
 
4. Český helsinský výbor, Štefánikova 21, 150 00 Praha 5 
Tel: 257 221 141, 257 221 142 
             poradna@helcom.cz 
 
 
 
 
 
Pravidla pro ukončení služby 
Smlouva o poskytování služby může být ukončena: 
Ze strany klienta na základě písemného doručení výpovědi bez udání důvodů (odchod do 
soukromí, nástup do jiného zařízení, úmrtí). 
 
(1) Klient a Poskytovatel se mohou kdykoliv dohodnout na ukončení Smlouvy, a to 
písemnou dohodou.  
(2) Klient je oprávněn Smlouvu vypovědět kdykoli bez udání důvodu. Výpovědní lhůta je 
jeden měsíc a končí uplynutím posledního dne kalendářního měsíce následujícího po 
měsíci, v němž byla Poskytovateli výpověď doručena. 
 
(3)  Poskytovatel smí Smlouvu vypovědět pouze z těchto důvodů: 
 
a) Klient hrubě porušuje své povinnosti vyplývající ze Smlouvy, ze zákona a plynoucí 
z vnitřních pravidel (domácího řádu). Za hrubé porušení Smlouvy se považuje 
zejména:  
- 
včasné neplacení úhrady (a to i v případě, že za úhradu je odpovědná jiná osoba 
– např. opatrovník),  
- 
závažné porušování dalších ujednání ve smlouvě či vnitřních pravidlech. V tomto 
případě není třeba předchozího upozornění či opakování porušení, 
- 
jestliže chování Klienta závažným způsobem narušuje kolektivní soužití, 
- 
jestliže se Klient opakovaně dopouští jiného, méně závažného porušování 
smlouvy nebo vnitřních pravidel, 
- 
jestliže Klient používá cílenou slovní i fyzickou agresivitu vůči spolubydlícím a 
personálu zařízení, 
- 
jestliže Klient nadměrně užívá alkoholické a psychotropní látky, 
- 
jestliže Klient spáchal trestný čin a byl za něj souzen a současně při opakování 
této trestné činnosti nebo samotný čin by byl způsobilý vážně narušit klidné a 
profesionální poskytování služby a současně nebyl Poskytovateli dříve znám. 
b) Klient nesdělí Poskytovateli změnu výše a jiných změn (zvýšení, snížení, odebrání)  
v přiznaném příspěvku na péči do 8 dnů od okamžiku, kdy se o této skutečnosti dozví,  
 
c) U Klienta došlo ke změnám potřeb, které není poskytovatel schopen zajistit, 
d) Klient přestal splňovat podmínky cílové skupiny služby. 
e) Klient potřebuje službu v jiném rozsahu, než jaký zajišťuje Poskytovatel.  
f) Klient byl přijatý do péče jiné služby v obdobném rozsahu, jaký poskytuje 
Poskytovatel. 
g) Klient zatají infekční či vážnější onemocnění, případně důležité informace o svém 
zdravotním stavu, které by v počátku měly za následek odmítnutí uzavření smlouvy 
ze strany Poskytovatele. 
h) Klient zamlčí své příjmy nebo uvede jejich nesprávnou výši anebo nesdělí změnu 
výše svých příjmů, a to pouze v případě, kdy příjem Klienta nebude dostatečný na 
úhradu v plné výši. 
i) Klient nevyužívá dlouhodobě služeb v zařízení poskytovatele, a to v součtu 
jednotlivých nepřítomných dnů více jak 120 dnů v kalendářním roce, s výjimkou 
hospitalizace Klienta ve zdravotnickém zařízení, kdy služba nenaplňuje dohodnutý 
cíl a stává se neúčelnou. 
(4) V případě vypovězení Smlouvy Poskytovatelem končí výpovědní lhůta uplynutím 
posledního dne kalendářního měsíce, který následuje po měsíci, v němž byla výpověď 
Klientovi doručena. 
(5) V případě ukončení Smlouvy musí Klient uvést pokoj, jenž mu byl Poskytovatelem určen 
k obývání do stavu, v jakém mu byl Poskytovatelem poskytnut.  
Ukončení smlouvy je vždy písemné. 
 
Úhrady za služby 
Úhrady za služby jsou stanoveny v souladu s vyhláškou č.505/2006Sb., ve znění pozdějších 
předpisů, kterou se provádí některá ustanovení zákona o sociálních službách a upravuje je 
platná organizační směrnice SSL UH, p.o. „O úhradách za poskytnuté sociální služby 
v zařízeních sociálních služeb.“ 
Po úhradě za stravu a ubytování musí klientovi zůstat minimálně 15% jeho příjmu. 
 
 
 
 
 
 
 
 
 
Další doplňující informace 
V DS Buchlovice dále poskytujeme:  
Přímou obslužnou péči 
Zdravotní péči 
Nutriční péči 
Sociální péči 
Duchovní a spirituální péči 
Paliativní péči 
Aktivizační činnosti – smyslová aktivizace, cvičení v tělocvičně, cvičení paměti, návštěva 
klubovny, poslech hudby a skupinové zpívání, hraní společenských her, knihovna, užívání 
předmětů všedního dne (pečení moučníků, příprava kávy, čaje, atd.) procházky do okolí, 
zprostředkování bohoslužby, společenské akce v zařízení a další. 
Fakultativní činnosti  
Poskytujeme služby nad rámec základních činností, které jsou vymezeny v zákoně č. 
108/2006Sb., o sociálních službách, ve znění pozdějších předpisů 
Úhrady za poskytnuté fakultativní činnosti upravuje organizační směrnice SSL UH p.o., 
„Fakultativní činnosti při poskytování sociálních služeb, poskytování některých 
doplňkových činností v sociálních službách.“ 
Aktuální sazebník fakultativních a doplňkových činností je zveřejněn na webových 
stránkách Domova pro seniory Buchlovice a na nástěnkách přímo v zařízení. 
 
 
 
 
 
Prostory, materiální a technické vybavení (bezbariérovost) 
Domov pro seniory Buchlovice se se skládá z komplexu budov s kapacitou 158 lůžek. 
Domov pro seniory je bezbariérový, s Wi – Fi pokrytím. 
Přízemí:  
Administrativa – vedoucí domova, vedoucí sestra, účetní, koordinátor provozu 
Prádelna: zde mají pracovnice prádelny k dispozici pračky, sušičky, ždímačku, žehlící mandl, 
lis na žehlení prádla, šicí stroj na drobné opravy ošacení 
Ordinace: praktická lékařka (ordinuje pondělí – pátek), neuroložka, psychiatr (ordinují 1x 
týdně) 
Tělocvična: nabízí se zde individuální a skupinové dechové a relaxační cvičení, masáže, 
aromaterapie, léčba biolampou, perličkové koupele. K dispozici jsou posilovací stroje, 
stolní tenis, další sportovní náčiní.  
Místnosti pro kadeřnici a pedikérku. 
Hostovský pokoj pro krátkodobé ubytování rodinných příslušníků. 
Vestibul s posezením, automatem na kávu, automatem na pochutiny a nápoje, PC 
s internetovým připojením 
Kaple 
Společenský sál 
Knihovna 
 
Část AB: 
1.patro 
Jídelna pro 100 klientů, moderně vybavená kuchyň 
Před jídelnou se nachází prostranný foyer s posezením a velkým akváriem, TV, stolním 
fotbalem 
Domov se zvláštním režimem 
2.patro 
Pokoje pro klienty 
3.patro 
Pokoje pro klienty 
Kapacita na každém patře je 50 lůžek. Přístup na jednotlivé patra je výtahem nebo bočním 
schodištěm. Máme zde 10 jednolůžkových a 20 dvoulůžkových pokojů, které jsou 
standardně vybaveny nábytkem – lůžko, šatní skříň, stůl, židle, komoda, noční stolek, 
telefon, umývadlo se zrcadlem, odpadkový koš. Na každém pokoji je signalizace. 
K pokojům náleží sociální zařízení, některé pokoje mají sprchový kout. Na každém patře 
jsou k dispozici sprchy a koupelna, ošetřovna, kancelář sociální pracovnice, denní místnost, 
kuřárna, čajová kuchyňka pro klienty - zde mají k dispozici sporák, lednici. 
 
Část A, B, C 
 
Suterén 
Šatna zaměstnanců 
Přízemí  
Pokoje pro klienty 
1.patro 
Pokoje pro klienty 
2.patro: 
Pokoje pro klienty 
Táto část budovy má kapacitu 58 lůžek. Přístup na jednotlivé patra je výtahem, nebo 
bočním schodištěm. Na každém patře jsou jednolůžkové a dvoulůžkové pokoje, standardně 
vybaveny nábytkem – lůžko, komoda, šatní skříň s nadstavcem, polička nad lůžkem, 
servírovací stolek, stůl, židle, umývadlo se zrcadlem, odpadkový koš, signalizační zařízení. 
Některé z pokojů mají vlastní sociální zařízení. 
Na každém patře jsou k dispozici místnosti pro přijímání návštěv, prostorné koupelny 
vybavené polohovacími vanami a zvedáky na přemísťování imobilních klientů. Součástí 
koupelny je i sprchový kout. Taktéž jsou na patrech toalety. 
Každé patro má vlastní čajovou kuchyňku, ošetřovnu a kancelář sociální pracovnice. 
V prvním patře je k dispozici prostorná krytá letní terasa a reminiscenční místnost. 
Okolí našeho domova obklopuje rozsáhlá udržovaná zahrada vhodná k procházkám, k 
posezení na lavičkách.  
 
 
V Buchlovicích dne: 26.2.2024 
 
Zpracovala: Mgr. Alena Trnčáková 
Schválila: Bc. Martina Martináková 
 
