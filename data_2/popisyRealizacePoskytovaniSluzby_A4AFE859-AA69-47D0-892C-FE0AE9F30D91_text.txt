 
                                     Popis realizace sociální služby - domov pro seniory 
Poskytovatel: Městské sociální a zdravotní služby Kolín 
Právní forma: příspěvková organizace zřizovaná městem Kolín 
IČO: 00873667 
Druh sociální služby: domov pro seniory 
Identifikátor: 3139309 
Místo poskytování                     - Domov pro seniory, Nad Zastávkou 64, 280 02 Kolín II  
 
 
        
            -  Domov pro seniory Slovenská 984, 280 02 Kolín II  
Domov pro seniory je sociální službou poskytovanou v souladu s § 49 zákona č. 108/2006 Sb., 
o sociálních službách, ve znění pozdějších předpisů a § 15 vyhlášky č. 505/2006 Sb., kterou se provádí 
některá ustanovení zákona o sociálních službách, ve znění pozdějších předpisů. 
 
Co je posláním našeho domova pro seniory? 
Zajistit důstojné stáří a spokojené žití seniorů v našem domově a vytvořit podmínky co nejvíce blízké 
běžnému životu. 
  
Komu je služba určena a kdo ji může využít? 
Naše služba je určena: 
 
mladším seniorům (65 – 80 let) 
 
starším seniorům  (nad 80 let) 
 
Sociální služby v domově jsou poskytovány seniorům, kteří potřebují v důsledku zhoršeného 
zdravotního stavu, omezení soběstačnosti a obtížné sociální situace, celodenní podporu, pomoc nebo 
i celodenní péči. Přijímání jsou zejména obyvatelé města Kolína a blízkého okolí. 
 
Naše služby jsou založené na principech: 
 
středem zájmu je vždy klient, jeho potřeby a zájmy 
 
základem práce s klientem je individuální přístup a respektování jeho práv 
 
profesionalita 
 
Cíle služby: 
Podporování a poskytování takových služeb, které vedou k udržení a prodloužení soběstačnosti 
klientů a ke zkvalitnění jejich života. Cílem je také kvalita služby, která bude vnímána klienty jako 
pozitivní podpora. Cílem je udržení a zkvalitnění kontaktů s rodinami klientů. 
 
Jaké činnosti v rámci poskytování sociální služby nabízíme? 
 
ubytování 
 
stravu 
 
pomoc při zvládání běžných úkonů péče o vlastní osobu 
 
pomoc při osobní hygieně nebo poskytnutí podmínek pro osobní hygienu 
 
zprostředkování kontaktu se společenským prostředím 
 
sociálně terapeutické činnosti 
 
aktivizační činnosti 
 
pomoc při uplatňování práv, oprávněných zájmů a při obstarávání osobních záležitostí 
 
 
2 
 
 
Sociální služba je poskytována na základě písemné smlouvy uzavřené mezi klientem  
a Poskytovatelem. Celkový rozsah nabízených činností je zveřejněn na našich webových stránkách. 
Základní sociální poradenství poskytujeme bezplatně. 
 
Úhrada za poskytování sociální služby 
Za poskytování sociální služby je klient povinen hradit úhradu uvedenou v Ceníku domova pro 
seniory. Výše úhrady je stanovena v souladu s § 15 vyhlášky č. 505/2006 Sb., o sociálních službách, 
ve znění pozdějších předpisů. Aktuální Ceník je zveřejněn na stránkách:   
http://www.mszs.cz/domov-pro-seniory/cenik-sluzeb/ 
 
Jednání se zájemcem o sociální  službu: 
 
k jednání dochází na základě osobního nebo telefonního požadavku zájemce či podnětu 
(rodinného příslušníka, praktického lékaře, sociálního pracovníka městského úřadu apod.) 
 
sociální pracovnice domova pro seniory, ředitelka MSZS nebo její zástupce informuje zájemce 
a předá základní informace k poskytování sociální služby, zodpoví dotazy a v případě zájmu 
předá formulář „Žádost o přijetí do Domova pro seniory“ a „Informace o zpracování osobních 
údajů.“ Zájemce o službu je informován, že po vyplnění požadovaných formulářů, bude 
dohodnut 
termín 
sociálního 
šetření. 
Formuláře 
jsou 
rovněž 
dostupné 
na 
http://www.mszs.cz/domov-pro-seniory/ke-stazeni/ 
 
sociální šetření provádí sociální pracovnice v domácnosti zájemce o sociální službu nebo 
v nemocničním zařízení (pokud je zájemce hospitalizován), možná je i účast blízké osoby 
zájemce. Údaje ze sociálního šetření jsou uloženy v osobním spise žadatele a jsou podkladem 
pro poskytování sociálních služeb v domově pro seniory.  
 
Před termínem možného nástupu do domova pro seniory zkontaktuje sociální pracovnice 
zájemce – jednání probíhá buď v místě trvalého bydliště, v nemocničním zařízení nebo 
v kanceláři sociální pracovnice domova. Žadatel v této fázi dokládá „Lékařský posudek“  
(datum vydání posudku praktickým lékařem nesmí být starší 90 dnů). Zájemci je nabídnuta 
prohlídka pokoje, v písemné podobě jsou mu předány informace o službě a před podpisem 
smlouvy je seznámen s jejím obsahem, domácím řádem a způsobem vyřizování stížností.  
 
Způsob vyřizování stížností 
O způsobu vyřizování stížností a adresách pro podávání stížností je klient písemně informován. 
Způsob vyřizování stížností je rovněž zveřejněn na webových stránkách Poskytovatele. Stížnost může 
podat klient nebo jím určený zástupce či jiné osoby (např. rodinní příslušníci, sousedé, známí) na 
kvalitu a způsob poskytování sociální služby. Stížnost je vyjádřením nespokojenosti, které vyžaduje 
prošetření a může ji přijmout kdokoliv z pracovníků Poskytovatele. Stížnost je vždy písemně 
zaevidována do příslušné evidence Poskytovatele a řešena ředitelkou nebo jím určeným 
zaměstnancem v nejkratším možném termínu, nejdéle vždy do 30 dnů od doručení stížnosti. Pouze 
ve výjimečných případech, kdy není možné stížnost prošetřit do 30 dnů, je možné tuto lhůtu 
prodloužit na 60 dnů. O této skutečnosti je vždy stěžovatel písemně vyrozuměn. Stížnost je vyřešena 
vždy v písemné podobě. 
 
Způsob ukončení poskytování sociální služby v domově pro seniory 
Ukončení Smlouvy o poskytování sociální služby, výpovědní důvody a výpovědní lhůty jsou uvedeny 
ve Smlouvě.  Smlouvu o poskytování sociální služby lze ukončit dohodou obou smluvních stran. Klient 
může Smlouvu vypovědět i bez udání důvodu. Výpovědní lhůta pro výpověď danou klientem činí        
1 měsíc a počíná běžet první den kalendářního měsíce, v němž byla výpověď Poskytovateli doručena. 
Poskytovatel je oprávněn Smlouvu vypovědět pouze z důvodů, které jsou uvedeny ve Smlouvě. 
Výpovědní lhůta pro výpověď danou Poskytovatelem činí 2 měsíce a počíná běžet prvním dnem 
kalendářního měsíce následujícím po kalendářním měsíci, v němž byla tato výpověď klientovi 
doručena, pokud se strany nedohodnou jinak. 
 
 
 
 
3 
 
Materiální a technické zabezpečení sociální služby 
Sociální služba domov pro seniory je poskytována ve dvou objektech, a to na adrese: 
 
Domov pro seniory, Nad Zastávkou 64, Kolín II – objekt se nachází v centru města, nad železniční 
zastávkou. Budova byla rekonstruována, má 5 podlaží, výtah a schodiště. Služba je poskytována 
formou celoročního pobytu, jsou zde 4 dvoulůžkové pokoje se samostatným sociálním zařízením        
a sprchou, 16 dvoulůžkových pokojů, 11 třílůžkových pokojů a 1 čtyřlůžkový pokoj, který bude 
v průběhu roku upraven rovněž na třílůžkový. Pokoje jsou vybaveny polohovacími lůžky včetně 
lůžkovin, nočními stolky, křesly, šatními skříněmi (na pokojích nebo vestavěné skříně na chodbě),  
na pokoji je rovněž umyvadlo. Po dohodě s vedením domova si může klient vybavit pokoj vlastním 
televizorem a drobnými předměty (např. lampičkou, radiopřijímačem, obrázky apod.). 
 
Domov má vlastní kuchyň a prádelnu (kuchyň zajišťuje stravu i pro domov ve Slovenské ulici). Klient 
může využívat společné prostory - jídelnu, která slouží i jako společenská místnost, společné prostory 
pro hygienu, prostory pro rehabilitaci, prostory pro aktivizační činnost, zahradu, venkovní altán. 
Provozní zázemí domova (kanceláře ředitelky, sociální pracovnice, účetní, ekonomky, hospodářky 
apod.) jsou umístěny odděleně v budově, která je na druhé straně nádvoří.  
 
Domov pro seniory, Slovenská 984, Kolín II  - objekt byl postaven v roce 1992 mezi rodinnými 
domky, na okraji městského sídliště. Nachází se v klidném prostředí s četnou zelení a je dobře 
dostupný městskou hromadnou dopravou. Na podzim roku 2018 byla zahájena za provozu 
rekonstrukce objektu. Účelem této rekonstrukce bylo zkvalitnění technických podmínek objektu, 
které byly stanoveny příslušnými orgány. Rekonstrukcí, která byla dokončena v roce 2019 vzniklo       
8 jednolůžkových pokojů a 6 dvoulůžkových pokojů pro klienty domova pro seniory. Pokoje jsou 
vybaveny polohovacími postelemi, nočním stolkem, křeslem, skříněmi, kuchyňskou linkou apod. 
Každý pokoj má k dispozici sociální zázemí (koupelnu a WC). Na jednotlivých podlažích se nachází 
atria pro posezení, je zde společenská místnost, ordinace, rehabilitace. V letních měsících je možné 
využít venkovní terasy. Pro provozní zázemí služby slouží kanceláře, prádelna, denní místnost 
personálu, šatna zaměstnanců.  
 
 
Další informace 
 
Ostatní informace o domově pro seniory jsou dostupné na adrese:  
http://www.mszs.cz/domov-pro-seniory a na telefonních číslech: 321 717 662 nebo 704 010 240. 
 
 
 
 
 
 
 
 
 
V Kolíně dne 3. 2. 2020  
 
 
 
                           Bc. Ivana Nováková 
 
 
 
 
 
 
 
 
             ředitelka MSZS Kolín 
 
