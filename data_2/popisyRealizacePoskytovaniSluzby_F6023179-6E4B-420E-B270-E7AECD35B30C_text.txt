Domov pro seniory 
Zelená lípa Hostivice, poskytovatel sociálních služeb 
Pelzova 1701, 253 01 Hostivice 
 
 
 
Posláním služby je: 
- nabídnout podporu pro zachování důstojného života uživatelů,                                        
- individuální přístup, vypracování individuálního plánu plnění potřeb podle 
přání uživatele, 
- respektovat přání uživatele, pokud není v rozporu s právními předpisy                     
a interními směrnicemi, 
- zajistit soulad sociálních služeb s trvalými a nevratnými změnami 
zdravotního stavu a požadavky uživatelů, 
- umožnit setkávání se svými blízkými, místní komunitou i mimo zařízení,                            
- možnost využívat místní instituce poskytující služby veřejnosti, 
- umožnit uživateli v poslední etapě jeho života co nejužší kontakt s rodinou                     
a známými. 
 
Zásady ZLH 
- pracovat 
vždy 
v souladu 
s Etickým 
kodexem 
zaměstnanců 
ZLH                     
při dodržování všech obecných i vnitřních právních předpisů upravujících 
oblast sociálních služeb, 
- vytvořit pro naše uživatele atmosféru klidu, bezpečí a přirozeného životního 
tempa, 
- respektovat všechny potřeby uživatelů s přihlédnutím k jejich věku                     
a soběstačnosti, 
- prevence sociálního vyloučení, 
- respektovat soukromí uživatelů, 
- služby jsou poskytovány podle individuálních plánů uživatele (na základě 
potřeb, přání a očekávání). 
 
Cíle služby 
 
Obecné cíle dlouhodobé: 
Cíle služby Zelené lípy Hostivice, poskytovatele sociálních služeb (dále                     
jen ZLH) jsou v souladu s posláním služby. Jde o zajištění důstojného                     
a spokojeného života seniorů v podmínkách, které se blíží běžnému způsobu 
života jejich vrstevníků. 
 
Proto se snažíme vytvořit pohodlné, klidné, nerušené a podnětné prostředí,                
které na jedné straně umožňuje intimitu domova, na druhé straně dává příležitost 
k sociálním kontaktům a aktivitám s vrstevníky. 
 
Kritéria a způsob hodnocení obecných cílů dlouhodobých: 
- porady sociálních pracovníků (klíčových pracovníků) s pracovníky přímé 
péče (asistenty klíčových pracovníků), 
- účast na odborných seminářích, 
- průběžná aktualizace vnitřních právních aktů (Standardy, Směrnice, Řády, 
Metodiky), 
- spolupráce s blízkými zařízeními poskytujících stejný druh služby, 
- spolupráce se zřizovatelem. 
 
Konkrétní dlouhodobé cíle 
- zajistit aktivitu uživatelů ve stávajícím rozsahu:   
                 - minimálně 2 x ročně výlet do blízkého okolí s určenou tématikou, 
                - 2 x měsíčně uspořádat koncert, 
                - celoročně nabízet práci ve výtvarné dílně, 
-    ve spolupráci s rodinami uživatelů zajišťovat potřebné kompenzační 
     pomůcky,  
-     průběžně obměňovat kompenzační a zdravotnické pomůcky v majetku ZLH, 
-     v oblasti stravování nabídnout možnost volby u některých podávaných jídel                 
      (slané – sladké, teplé - studené). 
 
Kritéria a způsob hodnocení konkrétních dlouhodobých cílů: 
- na poradách vedení zařízení poskytovat průběžné informace o plnění,   
- vyhodnocení provádět ve Výroční zprávě za uplynulé období. 
 
Konkrétní krátkodobé cíle 
Krátkodobé cíle jsou vždy na příští rok stanoveny ve Výroční zprávě                     
za uplynulé období na budoucí rok.  
 
Kritéria a hodnocení konkrétních krátkodobých cílů: 
- na poradách vedení zařízení poskytovat průběžné informace o plnění, 
- vyhodnocení provádět ve Výroční zprávě za uplynulé období. 
Základními činnostmi (podle § 5 zákona č. 505/2006 Sb.) jsou: 
- poskytnutí trvalého ubytování, 
- úklid, praní a drobné opravy osobního a ložního prádla a ošacení, žehlení, 
- zajištění stravování 5 x denně ve skladbě dle zdravotních potřeb klientů, 
odpovídajícím zásadám zdravé výživy, 
- pomoc při zvládání běžných úkonů péče o vlastní osobu (oblékání a svlékání, 
přesun na lůžko či vozík, vstávání z lůžka, uléhání, změna poloh, podávání 
jídla a pití, pomoc při prostorové orientaci, samostatném pohybu),  
- pomoc při osobní hygieně (základní péče o vlasy a nehty, osobní hygiena, 
použití WC), 
- zprostředkování kontaktu se společenským prostředím (pomoc při využívání 
dostupných služeb, kontakty s rodinou, vzájemný kontakt uživatelů služby), 
- sociálně terapeutické činnosti (využívání možností výtvarné dílny, společné 
kondiční cvičení), 
- aktivizační činnosti (cvičení paměti, koncerty, zájezdy), 
- pomoc při uplatňování práv, oprávněných zájmů a při obstarávání osobních 
záležitostí. 
 
Cílem služby je, aby podmínky života v Domově byly co nejbližší podmínkám 
domácího prostředí.   
 
Cílová skupina 
 
Cílovou skupinu tvoří senioři od 65 let, kteří vyžadují pravidelnou 
ošetřovatelskou 
péči. 
Jejich 
soběstačnost 
je 
snížena 
z důvodu 
věku                     
a zdravotního postižení. Tito senioři nemohou zůstat v domácím prostředí, 
protože potřebují pravidelnou pomoc a podporu. Terénní služby zcela nenaplňují 
jejich potřeby. 
ZLH poskytuje těmto uživatelům služby potřebné sociální, ošetřovatelské           
a zdravotní služby vzhledem k jejich věku a zdravotnímu stavu, pokud jim tyto 
služby nemohou zabezpečit rodiny, pečovatelská služba nebo jiné služby 
sociální péče. 
 
V případě, že po obdržení Žádosti je zřejmé, že zájemce nespadá do naší cílové 
skupiny nebo uzavření Smlouvy v budoucnu brání zdravotní stav dle § 36               
vyhl. 505/ 2006 Sb., jeho Žádost bude zaevidována jako odmítnutá. V tomto 
případě obdrží zájemce písemné vyrozumění, kde je uveden důvod odmítnutí                     
a informace, na kterého poskytovatele sociálních služeb dle registru se může 
obrátit. 
 
 
Poskytnutí služeb ZLH se vylučuje, jestliže:  
- požadovaná služba není ZLH poskytována, 
- je osoba, která žádá o poskytnutí pobytové sociální služby mladší 65 let, 
- osoba trpí úplnou slepotou nebo hluchotou, 
- je u osoby diagnostikována například středně těžká až těžká vaskulární 
demence nebo demence Alzheimerova typu, 
- zdravotní stav osoby, která žádá o poskytnutí pobytové sociální služby, 
vylučuje poskytnutí takové sociální služby; kontraindikaci stanoví prováděcí 
právní předpis takto: 
- zdravotní stav osoby vyžaduje poskytnutí ústavní péče ve zdravotnickém 
zařízení, 
- osoba není schopna pobytu v zařízení sociálních služeb z důvodu akutní 
infekční nebo parazitární nemoci, 
- chování osoby by z důvodu duševní poruchy nebo lékařem indikovaného 
patologického jednání závažným způsobem narušovalo kolektivní soužití. 
 
O vyloučení žadatele ze seznamu žadatelů nebo o nezařazení do tohoto seznamu 
rozhoduje na základě zdravotní dokumentace ošetřující lékař ZLH. 
 
Poskytování služeb 
 
Služby jsou poskytovány v souladu s  jednotlivými Standardy kvality,                  
se 
Smlouvou 
o 
poskytování 
sociálních 
služeb, 
Vnitřním 
řádem                     
a s individuálními plány uživatelů - viz. Základní činnosti podle § 5 zákona               
č. 505/2006 Sb.  
Dále ZLH poskytuje následující služby, a to vždy na základě žádosti uživatele 
služby a s jeho výslovným souhlasem: 
- zabezpečujeme úschovu osobních dokladů, 
- dovoz léků, inkontinentních pomůcek, ortopedických pomůcek, pokud je 
předepíše praktický lékař na recept nebo poukaz, 
- pomáháme při podání žádosti o poskytnutí příspěvku na péči, případně               
jeho zvýšení při zhoršení zdravotního stavu uživatele, 
- organizujeme další společenské akce, např. oslavy narozenin, 
- organizujeme vystoupení dětí z mateřských školek, škol a mládeže                     
z konzervatoří, 
- pořádáme výlety, exkurze, poznávací procházky, přednášky,  
- umožňujeme přepojení telefonních hovorů přímo na jednotlivé pokoje,  
- v prostorách ZLH je instalována poštovní schránka pro odesílání 
korespondence - vybírána denně v pracovní dny zaměstnancem České pošty,                      
- na základě žádosti uživatele zajistíme doprovod k lékaři, do obchodů, 
spořitelny, na úřad, na poštu apod., 
- dle zájmu uživatelů je možné zprostředkovat pravidelné návštěvy kněze 
(klient se může též v soukromí vyzpovídat), 
- poskytujeme fakultativní služby (hrazené uživatelem), jako např. dopravu 
uživatele do zdravotnického zařízení (pokud není indikována lékařem).  
 
Uplatňování vlastní vůle uživatelů služby 
 
- umožňujeme výběr stravy (normální – šetřící), při respektování názoru 
lékaře, 
- způsob trávení volného času, pokud není v rozporu s vnitřními pravidly, 
- uživatel si určí svého praktického lékaře, 
- uživatel si zvolí, zda chce mít v domově trvalé bydliště, 
- uživatel určí, jak chce být oslovován zaměstnanci ZLH, 
- možnost uvaření kávy, čaje v kuchyňkách během dne, 
- možnost vybrat si kulturní aktivity podle zájmů, 
- uživatel si může z původního domova přinést věc, kterou měl oblíbenou nebo 
si může vyzdobit pokoj drobnými předměty ze svého původního domova, 
- zaměstnanci 
jsou 
vedeni 
k respektování 
vlastní 
vůle 
uživatele                     
a k podněcování projevení takové vůle,  
- uživatelé mají možnost volit způsob platby za služby, 
- uživatel má možnost volby kontaktní osoby, které pověření pracovníci 
poskytují informace při zhoršení zdravotního stavu, úmrtí uživatele, 
- uživatel má možnost ukončit pobyt v domově na vlastní přání nebo žádat                 
o přemístění do jiného domova seniorů či jiné sociální služby, případně zpět 
do rodiny, 
- uživatel má možnost volit a být volen do Rady obyvatel v tajných volbách, 
- Rada obyvatel předkládá podněty a stížnosti od obyvatel vedení domova. 
Podněty a stížnosti může předkládat každý uživatel služby do schránky 
v přízemí budovy, případně se může uživatel obrátit na svého klíčového 
pracovníka či jiného zaměstnance domova.  
 
Vnitřní pravidla pro ochranu uživatelů služby před negativním 
hodnocením v důsledku přijímání sociálních služeb 
 
Snažíme se začleňovat naše uživatele v maximální možné míře do místního 
společenství:  
- pravidelně pořádáme dny otevřených dveří, 
- do domova zveme uživatele DPS Hostivice na koncerty, výlety,  
- spolupracujeme se ZŠ i MŠ Hostivice a místními spolky na přípravách 
kulturních akcí, 
- v domově je neomezená návštěvní doba – doporučená od 7.30 do 20.00 
hodin, 
- spolupracujeme s místní knihovnou. 
 
 
 
