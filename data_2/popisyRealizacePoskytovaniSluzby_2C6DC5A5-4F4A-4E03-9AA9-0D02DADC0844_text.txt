Domov poklidného stáří Vejprnice 
Baculus o.p.s., IČ: 26997355 
 
Tylova 999, Vejprnice, PSČ 330 27 
Tel.: 377 815 111, E-mail: info@baculus.cz; www.baculus.cz 
 
Domov poklidného stáří Vejprnice, Baculus, o.p.s. – domov pro seniory 
V Domově poklidného stáří Vejprnice je poskytována pobytová sociální služba domov pro 
seniory nestátní neziskovou organizací Baculus, o.p.s. Nabízíme komplexní sociální služby a 
péči, včetně pečovatelské, ošetřovatelské a příp. zdravotní, lidem, kteří dosáhli věku 
rozhodného pro přiznání starobního důchodu a uzavřeli s Domovem poklidného stáří 
Vejprnice (dále jen Domov) smluvní vztah o poskytování služeb. 
Základními činnostmi je poskytování ubytování a celodenního stravování. Dále pomoc při 
zvládání běžných úkonů péče, pomoc při osobní hygieně nebo poskytnutí podmínek pro 
osobní hygienu, výchovné, vzdělávací a aktivizační činnosti, zprostředkování kontaktu se 
společenským prostředím, sociálně terapeutické činnosti a pomoc při uplatňování práv, 
oprávněných zájmů a při obstarávání osobních záležitostí a související fakultativní činnosti. 
Domov doplňuje kapacitu pobytových sociálních služeb v Plzeňském kraji, je zaregistrován a 
funguje v souladu se zákonem o sociálních službách. Vychází též z komunitního plánování 
města Plzně a Plzeňského kraje. 
Posláním Domova je pomáhat lidem v seniorském věku, kteří se ocitli v nepříznivé sociální 
situaci, aby se vyhnuli sociální izolaci, nepřerušovali vztahové vazby s rodinou či přáteli a dle 
svých možností se začlenili do běžného života komunity v obci. Tito lidé potřebují pomoc 
sociálního zařízení, ve kterém si mohou na základě nabídky služeb vybrat a dohodnout se na 
poskytování služeb spojených s bydlením, stravováním, pečovatelstvím či ošetřovatelstvím a 
zájmovými činnostmi.  Uživatelům nabízíme takový rozsah služeb, který je přizpůsobený 
jejich individuálním potřebám a požadavkům, s důrazem na co nejvyšší míru samostatnosti a 
nezávislosti. Zajišťujeme kvalitní a profesionální sociální služby, které umožňují uživatelům 
jejich maximální přiblížení k běžnému způsobu života.  
Cílem poskytování sociálních služeb je podporovat rozhodování uživatelů o vlastním životě, 
zapojovat uživatele do veřejného života a poskytovat takové bydlení, které se co nejvíce 
přizpůsobuje domácímu prostředí se zachováním soukromí a zajištěním bezpečnosti uživatele. 
Cílem služeb je současně: 
• 
poskytovat kvalitní sociální služby dle individuálních potřeb klientů a tím pomoci 
starým lidem k co největší samostatnosti v rámci vlastní osoby 
• 
nepře pečovávat lidi a podporovat jen tu službu, kterou skutečně potřebují 
• 
respektovat přání klientů tak, aby bylo dosaženo jejich důstojného života 
• 
dosáhnout toho, aby uživatelé námi poskytovaných služeb i jejich rodinní příslušníci 
měli k personálu plnou důvěru a úzce s ním spolupracovali. 
Zásady poskytovaných služeb vycházející z poslání a cílů sociálních služeb:  
• 
podporujeme udržení vazeb s rodinou a přáteli uživatele 
• 
služba je poskytována takovým způsobem, aby bylo v co nejvyšší míře zachováváno 
soukromí uživatelů a lidská důstojnost  
• 
podporujeme uživatele v udržení co nejvyšší míry samostatnosti, v samostatném 
rozhodování a poskytujeme mu k tomu informace 
• 
aktivně se zajímáme o přání a potřeby našich klientů a nabízíme takový rozsah služeb, 
který je přizpůsoben potřebám a požadavkům uživatele 
• 
vytváříme pro uživatele služeb bezpečné prostředí. 
Domov poklidného stáří Vejprnice 
Baculus o.p.s., IČ: 26997355 
 
Tylova 999, Vejprnice, PSČ 330 27 
Tel.: 377 815 111, E-mail: info@baculus.cz; www.baculus.cz 
 
Okruh osob pro koho je (a pro koho není) služba určena 
 
V Domově poklidného stáří Vejprnice poskytujeme sociální i další služby a péči o seniory, 
kteří vzhledem ke snížené soběstačnosti či dlouhodobě nepříznivému zdravotnímu stavu 
potřebují pravidelnou pomoc, podporu nebo dohled při péči o vlastní osobu.  
Sociální služby jsou určeny cílové skupině domova pro seniory. Poskytované služby 
neodpovídají potřebám osob trpících demencemi vč. Alzheimerovy choroby, dále osob 
s agresivitou, závislostí na alkoholu a psychotropních látkách, se sexuální deviací, s poruchou 
osobnosti, osob narušujících kolektivní soužití či sociálně nepřizpůsobivých; dále též osob, 
jejichž zdravotní stav vyžaduje hospitalizaci ve zdravotnickém nařízení, vč. osob s infekčním 
onemocněním; se středně těžkou a hlubokou mentální retardací a osob, jejichž chování by 
z důvodu duševní poruchy závažným způsobem narušovalo kolektivní soužití a bezpečnost 
ostatních uživatelů.  
Zahájení činnosti od 1.2.2010 
Prostředí a kde nás najdete 
Domov poskytuje služby v nově postavené dvoupodlažní budově v obci Vejprnice, která je 
vzdálena cca 6 km od Plzně a je dostupná autobusem ČSAD i vlakem. Budova je umístěna ve 
středu obce v návaznosti na zajištění všech dostupných služeb (jako je pošta, kadeřnictví, 
restaurace, zdravotní středisko, obecní úřad apod.) 
Budova je členěna do bezbariérových ubytovacích bloků - v I. a II. nadzemním podlaží, 
pro celkový počet 32 klientů domova pro seniory. Pokoje jsou jednolůžkové. Každé apartmá 
dále sestává z předsíně, kuchyňského koutu včetně linky, koupelny s bezbariérovým 
sprchovým koutem a WC. Pokoje jsou vybaveny lůžkem, skříněmi, židlemi, stolem a nočním 
stolkem, komodou a dalším vybavením. Dle domluvy lze apartmá dovybavit vlastním 
nábytkem, TV, příp. dalšími spotřebiči či osobními věcmi uživatele. 
Kromě apartmá mohou uživatelé využívat společenské místnosti, terasy, zahradu a další běžně 
dostupné společné prostory. 
 
Domov poklidného stáří Vejprnice poskytuje služby na adrese:  
Tylova 999, Vejprnice, PSČ 330 27  
(ve Vejprnicích pod kostelem odbočit do leva na náves a za mostkem  
vlevo budova s oranžovou fasádou a vjezdem do dvora)  
 
Další informace, dokumenty, fotografie a virtuální prohlídku  
najdete na internetových stránkách: www.baculus.cz  
 
Zástupce Domova – kontaktní údaje:  
Telefon: mobilní: E-mail:  
Recepce 377 815 111 info@baculus.cz  
Ředitelka Domova  
Mgr.Markéta Berenreiterová -377 815 111, 725 737 612  
Sociální pracovnice  
Adéla Takáčová, DIS: - 377 815 112, 723 136 055 
 
