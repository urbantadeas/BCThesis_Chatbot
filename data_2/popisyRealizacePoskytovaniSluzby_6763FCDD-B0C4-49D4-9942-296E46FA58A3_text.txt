Popis realizace poskytování sociální služby §49 
 
ZÁKLADNÍ ÚDAJE 
Název zařízení: SANATORIUM VRÁNOVA 
Poskytovatel: CENTRUM LÉKAŘSKÉ PÉČE SPOL. s r.o.  
Adresa: Vránova 172, Brno, 621 00 
 
Služba: Domov pro seniory dle § 49 zákona č. 108/2006 Sb., o sociálních službách 
IČO 253 19 744 
 
Kontakt: 544 527 530 (telefonistka CLP), 544 527 550 (Sanatorium), 544 527 542 (jednatel 
společnosti), 734 201 536 (sociální pracovnice) 
 
Jednatelka společnosti: MUDr. Zdeňka Hloušková 
Ředitelka zdravotního a sociálního zařízení: Renata Mantlová   
 
 
OBECNÉ ÚDAJE 
DRUH POSKYTOVANÉ SLUŽBY 
- 
Domov pro seniory dle § 49 Zákona č.108/2006 Sb., o sociálních službách 
- 
Pobytová služba 
 
CÍL DOMOVA PRO SENIORY 
Cílem domova pro seniory v Sanatoriu Vránova je v souladu se zákonem č. 108/2006 Sb., o sociálních 
službách a s podmínkami registrace, poskytnout kvalitní ubytování a péči osobám, které mají 
sníženou soběstačnost zejména v důsledku věku, jejichž situace vyžaduje pravidelnou pomoc jiné 
fyzické osoby. Sanatorium Vránova chce těmto osobám nabídnou prostředí pro důstojné stáří a 
plnohodnotný život navzdory individuálním omezením. Sanatorium Vránova nabízí klientům domova 
pro seniory pobytovou službu čili včetně ubytování, zajištění sesterské a čtyřiadvacetihodinové 
pečovatelské péče a pravidelné sociální péče. Cílem domova pro seniory v Sanatoriu Vránova je také 
individualizace poskytované sociální služby. Sanatorium Vránova rovněž usiluje o zajištění psychické a 
fyzické soběstačnosti klientů, s cílem podpořit život v jejich přirozeném sociálním prostředí a umožnit 
jim v nejvyšší možné míře zapojení do běžného života společnosti, a v případech, kdy toto vylučuje 
jejich stav, zajistit jim důstojné prostředí a zacházení. Pracovníci Sanatoria Vránova respektují, že 
každý má právo na poskytování služeb sociální péče v nejméně omezujícím prostředí. 
 
- 
maximální doba pobytu v domově pro seniory je časově neomezená 
 
Služba domov pro seniory obsahuje tyto základní činnosti: 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání osobních záležitostí. 
 
Službu nemůžeme poskytnout v těchto případech 
- 
zařízení neposkytuje službu, o kterou zájemce žádá 
- 
zařízení nemá dostatečnou kapacitu s poskytnutí sociální služby 
- 
zdravotní stav osoby vyžaduje poskytnutí služby ve zdravotnickém zařízení 
- 
pokud má žadatel infekční onemocnění 
- 
z důvodů těžké duševní poruchy- choroby 
- 
pokud je pravděpodobné, že by zájemce z důvodů duševní poruchy mohl závažným 
způsobem narušovat soužití mezi klienty 
- 
jde-li o osobu závislou na alkoholu nebo na jiných návykových látkách 
 
VYMEZENÍ CÍLOVÉ SKUPINY 
- 
senioři  
- 
od 60-ti let  
- 
podmínkou je přiznaný starobní důchod 
 
PERSONÁLNÍ ZAJIŠTĚNÍ 
- 
sociální pracovnice 
- 
zdravotní sestry 
- 
pracovníci v sociálních službách 
- 
ředitelka sociálního zařízení 
- 
jednatelka společnosti 
- 
úklidová služba 
- 
technické zajištění a údržba 
 
DOBA POSKYTOVANÉ PÉČE 
- 
nepřetržitý 24 hodinový provoz 
 
KAPACITA ZAŘÍZENÍ 
- 
je určeno max. 15 osob 
- 
obsahuje 14 pokojů1  
 
 
 
                                                           
1 13 pokojů je aktuálně využíváno pro klienty, jeden jako kancelář sociální pracovnice. V případě potřeby je tato 
místnost připravena k uvolnění. 
JAK SOCIÁLNÍ SLUŽBA „DOMOV PRO SENIORY“ V SANATORIU VRÁNOVA PROBÍHÁ 
Vstup klienta do služby 
Klienta pro naši službu vybíráme v několika krocích: 
- 
Podání obecných informací o službě zájemci o službu. Obecné informace o službě a 
volné kapacitě v zařízení je kompetentní podávat všechen personál osobně, telefonicky i 
e-mailem. Nejčastěji informace podává sociální pracovnice a vrchní sestra. 
- 
Podání žádosti. Zájemce se stává žadatelem o službu v momentě podání žádosti. 
Podáním žádosti se spouští řízení se žadatelem. Všechny žádosti jsou zakládány do 
evidence. V případě přetlaku žádostí je tvořen pořadník dle data přijetí žádosti. 
- 
Sociální šetření s žadatelem o službu. Na termínu a místě sociálního šetření se 
s žadatelem domlouvá sociální pracovnice individuálně telefonicky, osobně či e-mailem. 
- 
Dodání posudku o zdravotním stavu od lékaře zájemcem o službu. Každý zájemce je 
informován o přijetí/nepřijetí jeho žádosti. Všechny žádosti v Sanatoriu jsou evidovány. 
Nepřijaté žádosti z důvodu nedostatečné kapacity lze zařadit na přání žadatele do 
pořadníku. K žádosti o pobyt v Domově pro seniory žadatel dodá rovněž: 
o Důchodový výměr z České správy sociálního zabezpečení 
o Doklad o přiznání příspěvku na péči 
o V případě opatrovnictví dodá opatrovník kopii listiny o ustanovení opatrovnictví 
o V případě psychiatrické péče vyžadujeme ještě posudek ošetřujícího psychiatra 
- 
Posouzení přijaté žádosti, posudku o zdravotním stavu a dalších dokumentů komisí 
sestavenou z vybraných zaměstnanců Sanatoria a rozhodnutí o postoupení žádosti 
k sociálnímu šetření. Žadatel je o rozhodnutí komise vyrozuměn do sedmi pracovních dnů 
telefonicky či e-mailem. 
- 
Přijetí/ odmítnutí žádosti na základě výsledků sociálního šetření a usnesení komise. 
Pokud sociální šetření odhalí, že žadatel o sociální službu neodpovídá cílové skupině 
Sanatoria nebo požaduje jinou službu, než je mu Sanatorium schopno nabídnout, 
případně jsou-li odhaleny jiné závažné překážky v přijetí žadatele do sociální služby 
sociální pracovnice o nepřijetí klienta rozhodne a uvědomí žadatele do sedmi pracovních 
dnů. Ve stejném časovém horizontu je žadatel uvědomění také o svém přijetí do služby. A 
jsou mu zaslány další informace k podpisu smlouvy a příjmu. Komise zohledňuje při 
posuzování žádosti výsledky sociálního šetření a každá žádost je hodnocena body, dle 
předem stanovených pravidel. Při odmítnutí žádosti či jejím zařazení do pořadníku je 
žadateli poskytnuto adekvátní sociální poradenství, jak může v takové situaci dál 
postupovat. 
- 
Podpis smlouvy. Ve smluveném termínu, avšak nejpozději v den příjmu do služby je 
s klientem uzavřena individualizovaná smlouva. 
- 
Smluvení termínu příjmu klienta a předání pokynů k příjmu. Termín příjmu je domluven 
před sociální pracovnici nebo vrchní sestru. Stejná osoba, která příjem domlouvá předá 
novému klientovi pokyny k příjmu a seznam věcí, které si má donést. 
 
Metody práce s klientem 
Klientům v Sanatoriu Vránova se dostává profesionální péče odborného personálu se specializací ve 
zdravotnictví (zdravotní sestry), přímé obslužné péče (tzv. pečovatelky), základní nepedagogické 
výchovné činnosti (tzv. aktivizační pracovnice) a sociální oblasti (sociální pracovnice). Od těchto 
specializací se také odvíjí činnosti, které daný personál s klientem realizuje. Realizujeme přímou i 
nepřímou péči s našimi klienty. Personál je schopen poskytnout odbornou péči i plně ležícím 
klientům. 
Základní metody užívané a rozvíjené v Sanatoriu Vránova: 
 
Sociální péče v Sanatoriu Vránova je prováděna sociální pracovnicí a spočívá v komplexním 
provedení člověka službou od podání žádosti, po podepsání smlouvy až k individuálnímu 
přístupu během služby. Dále také v kontrole kvality a adekvátnosti poskytované služby. 
Sociální pracovnice se stará o sociální šetření a příjem klientů, pro které je služba vhodná a 
kterým služba je schopna pomoci. Zároveň sociální péče zahrnuje poskytování odborného 
sociálního poradenství v případě, že je zapotřebí. Přijatému klientovi sociální pracovnice 
pomůže sestavit jeho osobní individuální plán, aby byl pobyt v Sanatoriu uzpůsoben každému 
klientovi na míru. Sociální pracovnice rovněž zjišťuje potřeby klientů na psychické rovině, zda 
v zařízení nestrádají, zda je někdo navštěvuje, zda neupadají do depresí apod. Sociální 
pracovnice rovněž dbá na metodickou stránku sociální služby, což zahrnuje například 
pravidelnou kontrolu, tvorbu a údržbu dokumentů, které se službou a organizací služby 
souvisí. 
 
Zdravotnická péče sester na úrovni zařízení poskytujícího sociální služby. Nejsme schopni 
poskytnout péči rovnou hospitalizaci v nemocničním zařízení. Tuto skutečnost zohledňujeme 
při výběru klientů naší služby. Mezi naše priority patří, abychom byli schopni poskytnout péči 
tak, aby člověku v našem zařízení nic nechybělo a jeho život byl plnohodnotný. Zdravotní 
sestry kontrolují, zda klienti užívají lékařem předepsané léky, zda je skutečně konzumují, zda 
nemají nějaké vedlejší účinky apod. Zdravotní sestry jsou rovněž zodpovědné za vedení a 
uchovávání klientovy zdravotnické dokumentace. Zdravotní sestry vyhodnocují, zda zdravotní 
stav klienta nevyžaduje lékařskou kontrolu či převoz do nemocnice. 
 
Přímá obslužná péče. Péči zdravotních sester doplňují pečovatelky v přímé péči. Ty 
pravidelně obcházejí pokoje a zjišťují, zda jsou základní potřeby našich klientů naplněny. Zda 
jsou klienti v čistotě, nemají žízeň či hlad, není jim špatně, horko, zima atd. Kontrolují, zda je 
klient pravidelně polohován, aby nedocházelo k proleženinám atd. Dále provádí péči 
spočívající v nácviku jednoduchých denních činností, pomoci při osobní hygieně a oblékaní, 
manipulaci s přístroji, pomůckami, prádlem, udržování čistoty a osobní hygieny, podporu 
soběstačnosti, posilování životní aktivizace, vytváření základních sociálních a společenských 
kontaktů a uspokojování psychosociálních potřeb. Tyto pracovnice v sanatoriu nazýváme jako 
„pečovatelky“. 
 
Základní nepedagogická výchovná činnost. V Sanatoriu působí rovněž kompetentní osoba 
pověřená prohlubováním a upevňováním základních hygienických a společenských návyků, 
působení na vytváření a rozvíjení pracovních návyků, manuální zručnosti a pracovní aktivity, 
provádění volnočasových aktivit zaměřených na rozvíjení osobnosti, zájmů, znalostí a 
tvořivých schopností formou výtvarné, hudební a pohybové výchovy, zabezpečování zájmové 
a kulturní činnosti. Veškeré aktivity jsou přizpůsobovány přání, preferencím a zdravotnímu 
stavu konkrétních klientů. Tohoto pracovníka v sanatoriu nazýváme „aktivizační pracovník“. 
 
Způsob, jakým jsou klienti zapojeni do rozhodování o využití služby 
Klient se aktivně účastní na sestavování svého individuálního plánu. Dle svých možností také pomáhá 
při zdravotních či pečovatelských úkonech. Klient je vždy veden k tomu, aby dělal vše, co sám zvládá, 
aby se podporovala jeho soběstačnost. Klient si sám nastaví, s jakými činnostmi si především přeje 
pomoci, které činnosti by rád procvičoval, co sám bez pomoci nedokáže atd. V průběhu pobytu je 
neustále kontrolováno, zda klientovi nastavení služby vyhovuje, zda by nechtěl pomoci ubrat či 
přidat. Zásadou personálu je, aby pomáhal klientovi s tím, co nezvládne sám, ale nedělat za něj to, co 
sám zvládne. Věříme, že tento přístup podporuje vědomí našich klientů o vlastní důstojnosti a 
svéprávnosti. Průběžně jsou zjišťovány preference klientů a dbáno je také na názory a nápady rodin a 
přátel, které klienty navštěvují. Všechny nápady a podněty jsou brány na zřetel, protože nám 
pomáhají se zkvalitňováním našich služeb. 
 
Způsob vyřizování stížností klientů 
Klienti v Sanatoriu Vránova jsou při podpisu smlouvy informováni o procesu a možnosti podávání 
stížnosti. Jsou také informováni o rozdílu mezi stížností a podáním podnětu/ připomínky. Oficiálně si 
klienti mohou stěžovat písemně či ústně. K písemné stížnosti je k dispozici formulář, který je 
k vyzvednutí v kanceláři sociální pracovnice. Stížnost lze podat i anonymně, v tom případě není 
potřeba odevzdávat formulář, ale je možno stížnost/podnět/připomínku vhodit například do 
schránky u dveří. Oficiální stížnost lze předat kterémukoliv ze zaměstnanců, který ji následně předá 
vedení Sanatoria ke zpracování. Vedení Sanatoria se zabývá každou stížností bez výjimky. Stížnost je 
vyhodnocena do 14 dní od podání. Každý klient, který podal písemnou stížnost dostane vyrozumění o 
jejím vyřízení a stanovisku Sanatoria Vránova k této stížnosti. Pokud je stížnost podána anonymně, 
Sanatorium vyvěsí své vyjádření na nástěnce vedle vstupních dveří. V případě, že jsou výtky klienta 
závažné, může svou stížnost zaslat inspekci poskytování sociálních služeb. Inspekce sama zváží, jak s 
podnětem naloží. Pokud o to výslovně požádá, musí klienta inspekce o svém postupu informovat. 
Inspekci provádí Ministerstvo práce a sociálních věcí. Stížnost lze rovněž podat ke zřizovateli zařízení. 
Adresy institucí, kterým může klient svou stížnost adresovat, jsou uvedeny ve stížnostních pravidlech. 
 
Ukončení poskytování služby 
Služba Domov pro seniory v Sanatoriu Vránova je ukončena buď vypovězením smlouvy nebo úmrtím 
klienta. Ukončení/vypovězení smlouvy se řídí následujícími pravidly: 
1) Smlouva (poskytování sociální služby) může být ukončena dohodou mezi Poskytovatelem a 
Klientem ke dni, na kterém se Poskytovatel a Klient dohodnou. 
2) Klient je oprávněn vypovědět tuto Smlouvu (ukončit poskytování sociální služby) bez udání 
důvodu. 
3) Tuto smlouvu je oprávněn vypovědět Poskytovatel, a to v následujících případech: 
a. Došlo-li ke změně poměrů Klienta, zejména zdravotního stavu, a Poskytovatel není 
oprávněn poskytovat sociální služby, které v důsledku této změny Klient potřebuje a 
požaduje. 
b. Poskytovatel v průběhu služby zjistí, že Klient zatajil důležité informace o svém zdravotním 
stavu, které by měly za následek odmítnutí uzavření smlouvy ze strany Poskytovatele z 
důvodu nesplnění podmínek stanovených pro cílovou skupinu Poskytovatele. 
c. Klient je v prodlení s úhradou sjednanou za poskytovanou sociální službu nejméně l měsíc, 
tzn. že neuhradil sjednanou úhradu za příslušný kalendářní měsíc do posledního dne 
kalendářního měsíce po něm následujícího. 
d. Klient zvláště hrubým způsobem narušil soužití v domově pro seniory (za zvláště hrubý 
způsob narušení soužití je považováno zejména napadení jiného klienta nebo pracovníka 
poskytovatele, krádež, verbální agresivita vyšší intenzity, vyhrožování fyzickým napadením, 
které může důvodně vzbudit obavy u jiného klienta nebo u pracovníka poskytovatele) 
4) Smlouva také zaniká ke dni zrušení/ukončení registrace poskytované sociální služby podle této 
Smlouvy nebo Poskytovatele. O této skutečnosti je Klient vždy bez zbytečného odkladu 
informován. 
 
 
MATERIÁLNÍ A TECHNICKÉ ZABEZPEČENÍ REALIZACE SOCIÁLNÍ SLUŽBY 
Centrum lékařské péče spol. s r. o. zajišťuje materiální, technické a hygienické podmínky přiměřené 
druhu poskytované sociální služby (§49 Domov pro seniory) a její kapacitě (15 lůžek), okruhu osob a 
individuálně určeným potřebám osob. 
Jmenovaná služba je určena tomuto okruhu osob: 
 
Seniorům (od 60-ti let, pod podmínkou přiznaného starobního důchodu) 
 
Sanatorium Vránova poskytuje pobytové služby s nepřetržitým provozem. Je uzpůsobeno k péči i o 
zcela imobilní klienty, jelikož disponuje potřebným vybavením i personálem k péči o tento typ 
klientů. 
 
Prostory 
Prostory Sanatoria se nachází ve III. podlaží objektu Centra lékařské péče Vránova 172, Brno 
Řečkovice. Zařízení je přístupno schodištěm, celé poschodí je bez barier, dveře pokojů vyhovují všem 
předpisům – jsou průjezdná pro lůžka, protipožární. Bezbariérový přístup je zajištěn osobním či 
nákladním výtahem. Zařízení je přístupné zvenčí po kontrole sloužícím personálem, kamerou a 
zvonkem, ze strany klientů je zařízení volně průchozí. Plně bezbariérový je přístup nákladním 
výtahem, ke kterému jsou klienti vpuštěni po zazvonění. K přístupu do osobního výtahu je v současné 
době potřeba zdolat pár schodů u vrátnice (na odstranění této bariéry pracujeme). 
 
Oddělení 
Na oddělení je 14 pokojů2, společenské prostory, místnost (zázemí) pro zdravotnický personál, 
kancelář sociální pracovnice, 3 sklady, široká chodba, umývárna pro imobilní klienty, jídelna, kuchyně, 
prádelna, 2 pokoje ze 13-ti současně užívaných pro klienty mají vlastní koupelnu s WC – jsou určené 
pro samostatně pohyblivé klienty. Dále jsou na oddělení toalety pro chodící klienty. Sociální zařízení 
se sprchovým koutem pro personál. WC pro návštěvy. Výlevka + úklidová místnost. 
 
Pokoje 
Pokoje jsou vybaveny polohovacími lůžky na kolečkách, 8 lůžek se vybaveno elektrickým zařízením 
pro lehčí manipulaci s imobilními klienty. Lůžka jsou vybavena antidekubitálními matracemi proti 
proleženinám. U každého lůžka je uzamykatelný noční stolek, šatní skříň na uložení vlastních věcí. Na 
pokojích jsou také umyvadla s pákovou baterií. Všechen nábytek je omyvatelný. 
                                                           
2 13 pokojů je aktuálně využíváno pro klienty, jeden jako kancelář sociální pracovnice. V případě potřeby je tato 
místnost připravena k uvolnění. 
Pokojů máme dostatek (v současné době je nadbytek lůžek oproti kapacitě zařízení) – podle přání 
může být klient na pokoji sám nebo se spolubydlícím. Pokud je klient sám, potom druhé lůžko 
upravujeme jako pohovku na sezení pro návštěvy klienta.  
Dle potřeby jsou umístěny na pokojích WC židle. 
Ke každému lůžku imobilního klienta patří servírovací stolek. 
Dle přání si může klient do pokoje vnést drobné doplňky – křeslo, lampu, židli, stolek, TV, obraz, 
sošku, květiny apod.  
 
Koupelna pro klienty 
 
Pro imobilní klienty je koupelna vybavena sprchovacím koutem, na koupání je využíváno 
zvedací zařízení, na kterém klienta převezeme přímo z lůžka do sprchovacích prostor. 
 
Pro mobilní klienty je k dispozici sprchovací kout a 3 umyvadla. 
 
Je vypsán harmonogram provádění koupelí klientů, k zachování soukromí koupele imobilní klientů se 
provádí 2x týdně dle harmonogramu, dále dle potřeby. 
Péče o osobní hygienu klientů je dána jejich momentální fyzickou kondicí. Hygiena probíhá: 
 
na lůžku  
 
v koupelně, dle zásad pečovatelské péče – tj. péče o chrup, vlasy, vousy. 
 
Stříhaní, holení, manikúra a pedikúra zajišťována dle přání, kadeřník je zajišťován externími 
pracovníky po domluvě a přání klienta. Kadeřnictví, manikúra a pedikúra se nacházejí v objektu CLP. 
 
Sociální zařízení pro personál  
Personál má k dispozici sprchu, WC, umyvadlo s pákovou bakterií, zásobník na papírové ručníky. 
 
Sklady – sklad na umístění pomůcek pro inkontinentní, zdravotnický materiál, čisté prádlo 
               sklad na umístění WC židlí, pultových chodítek a jiných typů chodítek, vozíků  
               sklad na použité prádlo 
Centrum lékařské péče poskytuje pobytové sociální služby v takovém prostředí Sanatoria Vránova, 
které je důstojné a odpovídá okruhu osob a jejich individuálně určeným potřebám. 
Personál Sanatoria se snaží dělat prostředí pro klienty maximálně příjemným, neustále pracuje na 
jeho zlepšování. Vybízíme klienty ke zdobení místnosti fotografiemi a osobními předměty. Personál 
pravidelně kontroluje zdravotní stav klientů a zjišťuje, zda jsou naplňovány jejich potřeby a přání. 
Vzhledem k tomu, že většina personálu jsou senioři zcela odkázaní na pomoc druhé osoby, je tomu 
přizpůsobován také charakter zdravotní a pečovatelské péče, a také aktivizačních činností. Klienti 
schopni samostatného pohybu či pohybu na invalidním vozíku se účastní aktivit ve společenských 
prostorách, pro imobilní klienty schopné aktivity jsou činnosti přizpůsobovány na lůžku. 
Je dbáno, aby prostředí bylo důstojné a aby měli klienti požadované soukromí. Návštěvy mohou 
klienti přijímat na pokojích i ve společenských prostorách. 
 
Pro klienty jsou v Sanatoriu k zapůjčení knihy i společenské hry. 
