 
NÁZEV ŽADATELE:  Domov pro seniory Koniklecová, příspěvková organizace 
DRUH POSKYTOVANÉ SLUŽBY: Domov pro seniory 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY: Domov pro seniory Koniklecová, 
příspěvková organizace se sídlem Koniklecová 442/1, 634 00 Brno 
 
 
 
 
FORMULÁŘ A: Popis realizace poskytování sociální služby 
 
Při prvním kontaktu s poskytovatelem zájemce získává informace o službě. Tyto 
informace se poskytují ústně, telefonicky, písemně nebo elektronickou poštou. Pro získání 
úplných informací se však upřednostňuje osobní kontakt se zájemcem o službu nebo jeho 
zástupcem. Ostatní formy se používají pro podání stručné informace. Zájemci jsou poskytnuty 
informace v takovém rozsahu, aby získal úplné, pravdivé a srozumitelné údaje o oblastech 
týkajících se cílové skupiny, poslání organizace, jejích cílů a smyslu, základních zásad 
poskytování služeb, rozsahu poskytovaných služeb, výše a způsobu úhrady za poskytované 
služby a podmínek, za nichž je možné poskytnutí služby odmítnout. Při osobním jednání 
projedná sociální pracovník se zájemcem o sociální službu také jeho požadavky, očekávání 
a osobní cíle, které by vzhledem k jeho možnostem a schopnostem bylo možné realizovat 
prostřednictvím sociální služby. 
Pokud je při pohovoru se zájemcem zjištěno, že uzavření Smlouvy o poskytování 
sociálních služeb (dále jen „smlouvy“) je vyloučeno z důvodu uvedeného v § 91 odst. 3 
písm. a) zák. č. 108/2006 Sb., zájemce je informován o možnostech využití jiných sociálních 
služeb, odpovídajících jeho potřebám.  
V případě, že uzavření smlouvy není podle předchozího odstavce vyloučeno a vážný 
zájem žadatele trvá, je mu podrobně vysvětlen další postup, spočívající v podání Žádosti 
o uzavření Smlouvy o poskytování sociálních služeb (dále jen „žádost“). Přílohu této žádosti 
tvoří Posudek o zdravotním stavu (vyjádření lékaře) žadatele, případně kopie rozhodnutí o 
přiznání příspěvku na péči a nepovinnou přílohou je kopie důchodového výměru. 
Po obdržení žádosti s patřičnými přílohami je proveden zápis do Knihy žádostí a 
pokud u žadatele neexistují zákonné důvody, bránící uzavření smlouvy, je zařazen do 
evidence žadatelů v informačním systému Cygnus 2. 
Každou přijatou žádost posoudí vedoucí SZÚ nebo jeho zástupce (SZP). Pokud je 
z lékařského vyjádření patrné, že s žadatelem nelze uzavřít smlouvu z důvodů uvedených 
v § 91 odst. 3 písm. c), řízení je ukončeno, žadateli je o tom podána písemná zpráva a zájemce 
je zapsán do zvláštní evidence. 
V případě, že ze zdravotního hlediska není vyloučeno případné poskytnutí péče žadateli, 
provede sociální pracovnice s žadatelem následně tzv. prvotní sociální šetření. 
Jedná se především o zjištění a ověření informací o: 
 míře soběstačnosti žadatele a oblastech potřebné podpory a pomoci 
 možnostech zajištění péče ze strany rodiny, blízkých osob nebo terénních sociálních 
služeb 
 rizicích spojených s aktuálním stavem žadatele 
 sociálním prostředí, ve kterém se žadatel nachází – sociální vazby, podmínky bydlení 
 
 
Na základě zjištění, že se žadatel nachází v nepříznivé sociální situaci, je mu vydáno 
Potvrzení o přijetí žádosti do evidence žadatelů. Pokud se na základě provedení sociálního 
šetření žadatel nenachází v nepříznivé sociální situaci, kterou by bylo vhodné řešit pobytovou 
sociální službou, je mu vydáno Odmítnutí přijetí žádosti do evidence žadatelů. 
 
V případě ukončení řízení je zájemci zároveň nabídnuto poskytnutí informací, které mohou 
přispět k řešení jeho nepříznivé sociální situace (včetně informací o nabídce sociálních služeb, 
které nejlépe odpovídají situaci zájemce). Odmítnutí zájemce provádí zaměstnanec se vší 
důstojností a patřičnou argumentací. V případě odmítnutí je s žádostí je nakládáno dle 
vnitřního předpisu organizace.  
 
Na základě veškerých shromážděných údajů sociální pracovník přidělí v souladu 
se schválenými kriterii každému žadateli určitý počet bodů. Podle bodového ohodnocení je 
sestaven pořadník žadatelů, který využívá komise jako podporu při výběru nového uživatele 
DS v případě uvolněného místa v DS.  
V případě uvolnění místa v DS svolá ředitel výběrovou komisi za účelem výběru 
nejvhodnějších žadatelů o přijetí do DS. O rozhodnutí komise je pořízen zápis. Členy komise 
jsou ředitel, sociální pracovník a vedoucí SZÚ. U vybraných žadatelů je následně provedeno 
druhé sociální šetření.  
Sociální šetření provádí sociální pracovník a zdravotník v bytě žadatele, případně 
v zařízení, v němž se žadatel nachází. Zjišťuje se, zda je DS schopen zajistit žadateli péči 
odpovídající jeho potřebám a zdravotnímu stavu. Na základě informací zjištěných 
prostřednictvím sociálního šetření se schází rozšířená komise, jejímiž členy jsou ředitel, 
sociální pracovník, vedoucí SZÚ, vedoucí ambulance, vedoucí oddělení a vedoucí PTO. 
Komise rozhoduje o výběru konkrétního žadatele na uvolněné místo. 
Vybraného žadatele sociální pracovník kontaktuje a ujistí se, zda jeho zájem stále trvá. 
V kladném případě je žadateli zasláno poštou či elektronicky kladné stanovisko k přijetí do 
DS s předpokládaným termínem nástupu, náhled smlouvy o poskytování sociálních služeb, 
formulář Vyjádření ošetřujícího lékaře před přijetím žadatele do DS Koniklecová 
a doporučený seznam věcí při nástupu. Zároveň je vypracován vstupní plán péče pro 
vybraného žadatele, ve kterém jsou promítnuty informace získané z předchozích jednání. 
Vstupní plán je s uživatelem projednán a upraven při příjmu dle jeho aktuálních potřeb.  
Následně sociální pracovník vyzve žadatele a případně též jeho rodinné příslušníky 
k osobnímu jednání. Je mu předán koncept smlouvy, Domácí řád, Sazebník úhrad, je 
předběžně dohodnut rozsah stravování, případně jsou vybranému žadateli či jeho pověřeným 
zástupcům předány klíče od pokoje, aby jej před nástupem mohli nastěhovat a do upravit 
podle představ žadatele. Sociální pracovník umožní žadateli prohlédnout si pokoj. Pokud není 
osobní schůzka možná, může sociální pracovník zaslat výše zmíněné dokumenty mailem nebo 
poštou. Potvrdí se termín nástupu a nastěhování věcí žadatele do DS. 
 
Při nástupu je s žadatelem uzavřena smlouva včetně příloh, které jsou její nedílnou 
součástí. Ve smlouvě je zakotven prvotní cíl uživatele při nástupu do zařízení, který mnohdy 
vyplývá již ze sociálního šetření a je výchozím bodem pro Individuální plán, jehož součástí je 
Plán péče.  
 Skutečnosti, které jsou konkrétně dohodnuty v přílohách smlouvy, jsou sděleny 
příslušným zaměstnancům. Dále je vyžádáno potvrzení o bezinfekčnosti a poslední 
důchodový výměr.  
Uživateli sociálních služeb (dále jen uživatel) je předán Vnitřní předpis o vyřizování 
stížností, informační leták o stravování a seznam důležitých telefonních čísel, Informační 
memorandum GDPR.  
Sociální pracovník vypočte výši úhrady uživatele. Pokud uživateli nepostačují jeho příjmy 
k úhradě nákladů v plné výši, je stanovena uživateli snížená úhrada za bydlení podle zákona 
o sociálních službách. Ke stanovení snížené výše úhrady je podmínkou dodání aktuálního 
důchodového výměru uživatele. Sociální pracovník může s uživatelem a osobami jemu 
blízkými projednat případnou možnost doplácení úhrady osobou blízkou uživateli, nebo jinou 
fyzickou nebo právnickou osobou. O tom se uzavírá Smlouva o spoluúčasti na úhradě 
nákladů.  
Pokud tak nebylo učiněno již dříve, jsou uživateli předány klíče od vchodu do budovy 
a klíče od pokoje, dále je uživateli předáno vybavení pokoje. Pokud uživatel projevil zájem o 
využívání signalizačního zařízení na přivolání pomoci, je mu předána také signalizace.  
V průběhu prvních tří měsíců (případně déle pokud adaptace trvá delší dobu) po 
uzavření smlouvy je uživateli věnována zvýšená pozornost, jsou zjišťovány jeho požadavky a 
přání a v souladu s nimi je průběžně aktualizován a doplňován Plán péče, který je součástí 
Individuálního plánu. Zahrnuje následující oblasti podpory a pomoci: úkony běžné péče o 
osobu, pomoc nebo zajištění hygieny, aktivizační činnosti, zprostředkování kontaktu se 
společností, sociálně terapeutické činnosti, pomoc při uplatňování práv a zájmů. Za jednotlivé 
části plánu odpovídají různí členové týmu podle svých kompetencí. 
V průběhu adaptační doby úlohu klíčového pracovníka zajišťují sociální pracovníci. 
Po skončení adaptační doby je zhodnocen Plán péče uživatele a je přidělen uživateli klíčový 
pracovník. Klíčový pracovník se následně významně podílí na naplňování Individuálního 
plánu uživatele na hodnocení míry jeho naplnění a odpovídá za jeho aktuálnost. Individuální 
plán uživatele je aktualizován v závislosti na vývoji potřeb uživatele a aktuální situaci. Plán je 
za účasti uživatele pravidelně vyhodnocován a případně doplňován. 
 Proces individuálního plánování je zaznamenáván v elektronické podobě  
(Cygnus 2, případně v dokumentech MS Word) a tištěné podobě (ve složkách uživatelů na 
denní místnosti PSP).  
Zároveň zdravotní sestra sestaví Ošetřovatelský plán, na jehož základě bude realizována 
ošetřovatelská péče. Základem pro sestavení plánu a poskytování kvalitní ošetřovatelské péče 
je ošetřovatelská anamnéza, cíle ošetřovatelské péče, stanovení ošetřovatelských diagnóz a 
výběr vhodných intervencí. (ošetřovatelský plán je v průběhu poskytování služby 
vyhodnocován a aktualizován na základě aktuálního zdravotního stavu, za aktuálnost 
ošetřovatelského plánu odpovídá vedoucí pracovní skupiny SZP). 
Zdravotní péče je uživatelům poskytována prostřednictvím kvalifikovaných 
zdravotnických pracovníků domova, praktickým lékařem, v případě potřeby je přivolána 
záchranná služba. V domově je dále zajištěna nepřetržitá služba pracovníků sociální péče. 
Uživatelům jsou nabízeny kulturně zájmové činnosti, které jsou organizovány 
aktivizačními pracovnicemi. 
 
Z obecně platných předpisů a Domácího řádu zařízení vyplývá právo uživatelů 
podávat stížnosti, uživatelé jsou o tomto právu informováni. Uživateli je předán Vnitřní 
předpis o vyřizování stížností a také seznam, obsahující jména a telefonické kontakty na 
vedoucí zaměstnance. Stížnost lze podat ústně nebo písemně. Z podání musí být zcela 
zřetelné, že jde o stížnost. Na základě ústní stížnosti je pořízen zápis, který podepíše 
pracovník, který stížnost přijímá. Sociální pracovník vede Knihu stížností, kde jsou 
evidovány všechny podané stížnosti a uveden způsob vyřízení. Součástí je samotné znění 
stížností a jejich písemné vyřízení. O zaevidované stížnosti pracovník bez zbytečného odkladu 
informuje ředitele, který předá stížnost k vyřízení odpovědnému zaměstnanci, a to podle jejího 
zaměření, případně stížnost vyřídí sám. Podněty, problémy a požadavky mohou uživatelé řešit 
průběžně se všemi zaměstnanci. Zaměstnanec přijaté sdělení operativně vyřeší v rámci své 
kompetence nebo je následně předá k dalšímu zpracování kompetentnímu zaměstnanci. 
 
Stížnost musí být vyřízena bez průtahů, hospodárně a ve všech bodech. O vyřízení 
stížnosti je stěžovatel písemně a srozumitelným způsobem informován, případně je písemné 
vyřízení stížnosti se stěžovatelem projednáno. Uživatelé jsou poučeni o možnosti podat 
odvolání ke zřizovateli nebo nezávislému orgánu. Lhůta pro vyřízení stížnosti je 28 
kalendářních dnů od jejího podání. Odpověď na anonymně podanou stížnost je umístěna na 
informační tabuli, umístěné ve vestibulu DS po dobu 14 dnů (nejsou zde uváděna žádná 
konkrétní jména). Dále jsou s odpovědí uživatelé seznámeni na nejbližší informační schůzce.  
 
Poskytování služby je ukončeno uplynutím smluvní doby, úmrtím klienta, výpovědí 
smlouvy ze strany uživatele, výjimečně též výpovědí ze strany poskytovatele anebo dohodou 
obou stran o ukončení služby. 
 
Sociální pobytové služby v Domově pro seniory Koniklecová jsou poskytovány 
v budově postavené v roce 1992 v Brně-Novém Lískovci, v sídlišti Kamenný vrch. Objekt 
stojí v klidnější části sídliště, nedaleko je zastávka MHD, supermarket, pošta a lékárna.  
Součástí domova je zahrada, kterou uživatelé mohou využívat k pobytu a různým 
aktivitám. Uživatelé obývají 50 obytných jednotek (jednopokojové, dvoupokojové). Pokoje 
jsou z větší části koncipovány jako jednolůžkové, z menší části jako dvoulůžkové. Všechny 
obytné jednotky jsou směrovány na jižní stranu. Každá jednotka má předsíň, sociální zařízení 
(WC a koupelna) a lodžii. Pokoje jsou vybaveny zásuvkami pro příjem kabelové televize. 
Obytné jednotky jsou vybaveny nábytkem. Pokoje si mohou uživatelé dovybavit svými 
doplňky. Téměř veškerý prostor domova je bezbariérový, pouze vstup na lodžie znesnadňují 
vyšší prahy. Pohyb osob v objektu usnadňují dva velkokapacitní výtahy. 
V domově je jedna společenská místnost, klubovna, jídelna a dvě místnosti pro 
volnočasové aktivity. Uživatelé mohou využívat i knihovnu, rehabilitaci, kadeřnictví a 
pedikúru. 
Osobní prádlo uživatelů a pracovní oděvy personálu se pere a žehlí v provozních 
místnostech domova, praní ložního prádla je zajištěno dodavatelsky.  
Domov nemá vlastní vývařovnu, strava je dovážena z Domova pro seniory 
Mikuláškovo náměstí. Ke konzumaci stravy slouží jídelna, imobilním uživatelům je strava 
dopravována do jejich pokojů, prostřednictvím tabletového systému. K přepravě stravy, 
materiálu i osob slouží užitkový automobil. 
 
Do objektu je dodáváno teplo z kotelny v sídlišti, ve dvou výměníkových stanicích 
domova je pak ohřívána teplá užitková voda a voda do otopného systému.  
 
 
 
Ing. Iva 
Záhorová
Digitálně podepsal 
Ing. Iva Záhorová 
Datum: 2023.08.08 
15:30:30 +02'00'
