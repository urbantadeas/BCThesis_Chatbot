 
 
Popis realizace poskytování sociálních služeb 
 
 
Název poskytovatele 
Sociální služby Pačlavice, příspěvková organizace 
Druh služby 
Domovy pro seniory, § 49 zákona o sociálních službách 108/2006 Sb., 
ve znění pozdějších předpisů 
Identifikátor  
5512254 
Forma služby 
pobytová 
Název zařízení a místo 
poskytování 
Domov pro seniory,  
Pačlavice 6, 768 34 Pačlavice 
 
Poslání  
Náš Domov pro seniory je provozován organizací Sociální služby Pačlavice, p. o. 
Jsme registrovanou pobytovou službou, kterou zřídila obec Pačlavice za tím účelem, aby 
poskytovala potřebnou pomoc a podporu seniorům, kteří mají sníženou soběstačnost zejména 
z důvodu věku a bez pomoci druhé osoby nemohou nadále žít ve své domácnosti. Sociální služba 
má vzhledem ke své geografické poloze (rozhraní tří krajů) nadregionální působnost. 
 
Cílová skupina  
Osobám starším 60 let, jejichž situace vyžaduje z důvodu věku a snížené soběstačnosti 
pravidelnou pomoc druhé osoby a jejichž situaci není možné zvládnout ani za pomoci terénních či 
ambulantních služeb. Sociální služba je vzhledem ke své poloze v rámci Zlínského kraje 
poskytována osobám žijícím i mimo tuto oblast, má tedy nadregionální působnost. 
Z těchto osob službu nejsme schopni poskytnout: 
- 
seniorům s akutním infekčním onemocněním; 
- 
z důvodu duševní poruchy či onemocnění (psychózy, schizofrenie a maniodeprese) závažným 
způsobem narušují kolektivní soužití a mezilidské vztahy, ohrožují sebe či jiné osoby; 
- 
seniorům s vrozenou úplnou hluchotou nebo slepotou, kteří vyžadují specifickou komunikaci, 
kterou nejsme schopni zajistit; 
- 
seniorům s opakujícími se projevy agresivity či jinými způsoby narušujícími kolektivní soužití. 
 
Zásady poskytování sociální služby 
- 
Snažíme se vytvořit pro každého uživatele službu, která bude co nejvíce odpovídat jeho 
individuálním potřebám. 
- 
Podporujeme naše uživatele v kontaktech s rodinou a dalšími blízkými osobami. 
- 
Vytváříme podmínky k tomu, aby naši uživatelé mohli využívat veřejně dostupné služby. 
- 
Podporujeme uživatele v zachování či zlepšení jeho schopností a dovedností, v jeho 
samostatnosti a poskytujeme pomoc pouze při těch činnostech, které uživatel nezvládne 
sám. 
- 
Chráníme, respektujeme a dodržujeme základní lidská práva a svobody. 
Jednání se zájemcem o službu, vstup uživatele do služby 
Jednáním se zájemcem je pověřena sociální pracovnice. Ta zjišťuje, jaké jsou požadavky, 
očekávání a osobní cíle zájemce o sociální služby a předává zájemci informace o možnostech a 
podmínkách poskytování sociální služby.  
Žádost lze získat přímo v místě poskytování sociální služby nebo si vytisknout z internetové 
stránky www.socialnisluby.obecpaclavice.cz.  
Jednání se zájemcem také slouží k ověření toho, zda žadatel spadá do naší cílové skupiny. Proto je 
 
nutné např. ověřit, zda má zájemce sníženou soběstačnost, proč mu pomoc nemůže zajistit rodina 
či ambulantní, terénní sociální služba. 
Záznam z jednání se zájemcem je posouzen vedoucími pracovníky organizace. Výstupem je buď 
odmítnutí zájemce, přijetí zájemce, ale z důvodu naplněné kapacity sociální služby zařazení do 
evidence žadatelů nebo přijetí zájemce a uzavření smlouvy. Posudek o zdravotním stavu uživatele 
je za účelem rozhodnutí o poskytnutí sociální služby vyžadován až před uzavřením smlouvy o 
poskytnutí sociální služby. 
Popis služby 
Naplnění základních činností ze zákona 
1) Ubytování 
Uživatelé sociální služby domov pro seniory jsou ubytovaní v budově č. 3 v prvním nadzemním 
podlaží (domov 3B - 17 lůžek); dále jsou uživatelé této sociální služby ubytovaní v přízemí zámku 
(domov 2 – 14 lůžek).   
Pokoje jsou jedno a dvoulůžkové.  
V rámci ubytování zajišťujeme úklid, praní prádla včetně drobných oprav a žehlení. 
2) Stravování 
Poskytujeme celodenní stravování včetně stravy dietní zahrnující snídaně, obědy, svačiny a 
večeře. 
3) Pomoc při zvládání běžných úkonů péče o vlastní osobu 
Tuto péči poskytují 24 hodin denně pracovníci v sociálních službách. Pracovníci uživatelům dle 
jejich skutečné potřeby pomáhají např. při oblékání, svlékání, při přesunu na lůžko, ulehání a 
změně poloh, při podávání jídla a pití, při prostorové orientaci a samostatném pohybu ve vnitřním 
i vnějším prostoru. 
4) Pomoc při osobní hygieně nebo poskytnutí podmínek pro osobní hygienu 
Pracovníci v sociálních službách poskytují uživatelům dle jejich skutečné potřeby pomoc při využití 
WC, koupání či sprchování, při péči o vlasy a nehty.  
5) Zprostředkování kontaktu se společenským prostředím 
Podporujeme a napomáháme uživatelům ve využívání běžných, veřejně dostupných služeb 
(kadeřnice, lékař, obchod, kulturní akce apod.).  
6) Sociálně terapeutické činnosti 
Usilujeme o rozvoj nebo udržení osobních a sociálních schopností a dovedností podporujících 
sociální začleňování uživatelů. Cílem je tedy podpora aktivity uživatelů a prevence poklesu jejich 
fyzických, duševních i sociálních funkcí vedoucích ke snížení závislosti na službě. 
7) Aktivizační činnosti 
Zjišťujeme zájmy a oblíbené aktivity našich uživatelů a snažíme se je realizovat prostřednictvím 
individuálního plánování průběhu sociální služby. Pořádáme kulturní vystoupení, výlety, společné 
oslavy tradičních svátků, společně pečeme a vaříme, vyrábíme dekorace, provádíme vzpomínkové 
aktivity, vědomostní kvízy apod. 
8) Pomoc při uplatňování práv, zájmů a při obstarávání osobních záležitostí 
Zajišťujeme základní sociální poradenství, pomáháme uživatelům při komunikaci s úřady práce, 
Českou správou, soudy a dalšími institucemi. 
 
Pravidla poskytování služby 
Máme písemně zpracována pravidla pro poskytování sociální služby – Standardy kvality 
sociálních služeb: 
1. Cíle a způsoby poskytování služeb 
2. Ochrana práv uživatelů sociálních služeb 
3. Jednání se zájemcem o službu 
 
4. Smlouva o poskytování sociální služby 
5. Individuální plánování průběhu sociální služby 
6. Dokumentace o poskytování sociální služby 
7. Stížnosti na kvalitu nebo způsob poskytování sociálních služeb 
8. Návaznost poskytované sociální služby na další dostupné zdroje 
9. Personální a organizační zajištění služeb 
10. Profesní rozvoj zaměstnanců 
11. Místní a časová dostupnost poskytované služby 
12. Informovanost o poskytované sociální službě 
13. Prostředí a podmínky pro poskytování sociální služby 
14. Nouzové a havarijní situace 
15. Zvyšování kvality sociální služby 
 
Metody práce 
Metody práce vychází z individuálně určených potřeb našich uživatelů. Společně s uživatelem 
plánujeme a hodnotíme průběh poskytování sociální služby. Každý uživatel má vypracován svůj 
individuální plán.  
Pracovníci při práci s uživateli využívají osobní rozhovory, intuitivní techniky (např. empatická 
fantazie). S uživateli pracujeme individuálně i skupinově, např. za využití prvků reminiscenční 
terapie (setkávání za účelem vyvolání příjemných vzpomínek, využívání historických fotografií a 
předmětů, ve speciálně vytvořeném reminiscenční místnosti). 
Naši pracovníci v přímé péči jsou vyškoleni také ve speciálních metodách práce se seniory, jako je 
bazální stimulace, validace a reminiscence – tyto metody pak dle individuálních potřeb uživatelů 
sociální služby uplatňujeme v praxi. 
 
Pravidla pro vyřizování stížností 
Stížností je jakékoli vyjádření uživatele (nebo jiné osoby, která může stížnost podat) v jakékoli 
formě (ústní, písemné, slušné i neslušné), které se týká kvality nebo způsobu poskytování sociální 
služby. Posuzujeme tedy to, zda se sdělení vztahuje k tomu, jak kvalitně a jakým způsobem je 
služba poskytována. 
Stěžovat si může uživatel sociálních služeb, rodinný příslušník uživatele nebo jeho opatrovník, jiný 
občan, který jedná v zájmu uživatele služeb, zástupce uživatele, který jej bude při vyřizování 
stížností zastupovat, zaměstnanci zařízení, kteří se řídí stejnými pravidly. 
Uživatelé a jejich opatrovníci jsou informováni o možnosti podat si stížnost, jakou formou stížnost 
podat, na koho je možno se obracet, kdo bude stížnost vyřizovat a jakým způsobem o možnosti 
zvolit si zástupce pro podání a vyřizování stížností. Děje se tak při jednání se zájemcem o sociální 
službu, při uzavírání smlouvy, prostřednictvím vývěsek na odděleních, na schůzkách s uživateli, 
v běžných situacích. 
Stěžovat si je možné ústně, písemně, písemně do schránky, telefonicky či emailem. 
Se stížností je možné obracet se na jakéhokoliv pracovníka, kterému uživatel důvěřuje, nebo 
přímo na sociální pracovníky. 
Stížnosti vyřizuje sociální pracovnice, pokud přímo proti ní stížnost nesměřuje. Přitom může 
přizvat další pracovníky dle svého uvážení, kteří budou do řešení stížnosti zapojeni. Stížnost nikdy 
nesmí řešit osoba, vůči které stížnost směřuje. Každá stížnost je důkladně prošetřena, o výsledku 
řešení stížnosti je stěžovatel nejdéle do jednoho měsíce od data podání stížnosti informován. 
V případě nespokojenosti s vyřízením stížnosti se stěžovatel může obrátit na náš nadřízený orgán 
– zřizovatel (starosta obce Pačlavice), Odbor sociálních služeb MPSV, veřejný ochránce práv). 
 
Pravidla pro ukončení služby 
Smlouva zaniká: 
 
- písemnou dohodou obou smluvních stran k dohodnutému dni,  
- úmrtím uživatele, ke dni úmrtí,  
- zánikem poskytovatele, ke dni zániku, 
- zrušením registrace poskytovateli, ke dni zrušení registrace, 
- pravomocným rozhodnutím soudu, 
- písemnou výpovědí jedné ze smluvních stran dle níže uvedených podmínek: 
a) Výpověď ze strany uživatele 
Uživatel je oprávněn smlouvu vypovědět kdykoli bez udání důvodu. Ukončení poskytování služby 
nastane posledním dnem měsíce následujícím po měsíci, v němž byla písemná výpověď 
poskytovateli doručena, nedohodnou-li se smluvní strany jinak. 
b) Výpověď ze strany poskytovatele 
Poskytovatel je oprávněn smlouvu vypovědět pouze z těchto důvodů: 
- opakované porušování ujednání ve smlouvě, výpovědní lhůta je 60 kalendářních dnů od 
doručení výpovědi uživateli, 
- v případě, že sociálně nepříznivá situace uživatele, která byla důvodem využívání služby, 
pominula, výpovědní lhůta je 30 kalendářních dnů od doručení výpovědi uživateli, 
- uživatel zamlčel poskytovateli skutečnou výši svých příjmů nebo jejich změnu a tyto okolnosti 
měly vliv na výši úhrady za poskytované služby v neprospěch poskytovatele (měl by povinnost 
platit více), výpovědní lhůta je 60 kalendářních dnů od doručení výpovědi uživateli, 
- poskytovatel ruší část kapacit sociální služby (například z důvodů podfinancování služby, 
materiálně technických problémů zabezpečení služby apod.), výpovědní lhůta je 120 
kalendářních dnů od doručení výpovědi uživateli, 
z důvodu zdravotních obtíží: 
- Pokud by poskytovatel v průběhu poskytování služby zjistil, že uživatel zatajil důležité 
informace o svém zdravotním stavu, které by v počátku měly za následek odmítnutí uzavření 
smlouvy ze strany poskytovatele z důvodu nesplnění podmínek stanovených pro cílovou 
skupinu poskytovatele. 
- Jestliže chování uživatele z důvodu duševní poruchy závažným způsobem narušuje kolektivní 
soužití. 
Výpovědní lhůta z důvodu zdravotních obtíží je 30 kalendářních dnů od doručení výpovědi 
uživateli. 
 Jednání ve věci výpovědi a ukončení/zániku smlouvy se provádí písemně.  
Uživatel a poskytovatel se zavazují k datu ukončení smlouvy: 
a) vyrovnat vzájemné závazky a pohledávky,  
b) navrátit si zapůjčené věci, 
c) vyklidit prostor (případné vyklizení se provádí na náklad uživatele). 
Na dohodnutý termín ukončení služby sociální pracovnice vyčíslí nedoplatky, případně přeplatky 
za poskytované služby, zajistí vyrovnání případného nedoplatku nebo přeplatku u účetní zařízení, 
zajistí spolu s účetní zařízení vydání vkladních knížek, popřípadě cenností uložených u účetní 
zařízení, veškeré písemné materiály předá uživateli oproti podpisu. 
Zdravotní sestrou je informován o potřebné lékařské péči, odborných kontrolách, popřípadě o 
dodržování životního a dietního režimu, pokud má léky uloženy na ošetřovně, jsou mu předány. 
 
Úhrady za služby 
1)Úhrada za stravu a ubytování (součástí platby za ubytování je také úklid, praní a drobné opravy 
prádla) 
-Uživateli je podle aktuálního ceníku vypočtená finanční částka, která je sjednána ve smlouvě. -
Uživatel částku hradí každý kalendářní měsíc.  
Pokud uživateli po zaplacení úhrady za ubytování a stravu za kalendářní měsíc nezůstala částka ve 
výši alespoň 15% jeho doloženého měsíčního příjmu, částka úhrady se sníží. Doplatek úhrady lze 
 
doplácet rodinnými příslušníky na základě dohody o spoluúčasti na úhradě.  
V případě, že uživatel odmítne výši svého příjmu doložit, hradí úhradu za poskytované služby 
v plné výši. 
2)Úhrada za úkony péče  
Uživatel je povinen zaplatit za poskytování péče za kalendářní měsíc finanční částku ve výši 
přiznaného příspěvku na péči podle zákona č. 108/2006 Sb., o sociálních službách. 
Fakultativní služby (jsou-li poskytovány) 
Přeprava vozidlem organizace s řidičem 
10,- Kč/1 km 
 
 
 
Prostory, materiální a technické vybavení (bezbariérovost) 
Uživatelé sociální služby domov pro seniory jsou ubytovaní v budově č. 3 ve druhém patře (domov 
3B - 17 lůžek); dále jsou uživatelé této sociální služby ubytovaní v přízemí zámku (domov 2 – 14 
lůžek).   
Pokoje jsou jedno a dvoulůžkové. Jednolůžkových pokojů je celkem 7, dvoulůžkových 12. 
Jednolůžkové pokoje a 1 dvoulůžkový pokoj mají společnou koupelnu a WC se sousedním 
pokojem.  
Ostatní vybavení a výzdoba je dle přání a volby uživatelů služby, kteří si pokoje zdobí dle vlastního 
výběru. Na pokojích může mít uživatel televizi, rádio, dále drobné doplňky jako lampičky na 
nočních stolcích, hodiny apod., které jsou majetkem uživatelů služby. 
Zařízení poskytuje podporu a pomoc formou kompenzačních pomůcek (invalidní vozíky, chodítka, 
antidekubitní pomůcky, zvedák, magnetoterapii, WC křesla, „kardiacká“ polohovatelná křesla). 
Součástí domova je jídelna a společný prostor – obývací pokoj. V těchto společných prostorách se 
odehrává kulturní dění na domově, jako jsou např. společné aktivity, oslavy narozenin, 
bohoslužby apod. K vybavení těchto prostor patří televize, CD přehrávač.  
V domově 2 je ve společné koupelně dostupná vana. 
Vyhrazený prostor pro pracovníky je pracovna personálu (neboli také ošetřovna), kde je uložena 
veškerá dokumentace, léky, informační nástěnky pro pracovníky, PC, telefon. Do těchto prostor 
vstupují uživatelé pouze s personálem, na vyzvání. 
Pro případ nouzově havarijní situace jsou v prostorách umístěny hasicí přístroje, na stropě je 
nainstalován hlásič požáru, nouzové osvětlení, je vyznačená úniková cesta a východ při evakuaci. 
V prádelně se pere osobní prádlo uživatelů služeb, pracovní oděvy zaměstnanců a ložní prádlo. 
Prádelna je vybavena moderními automatickými pračkami se systémem dávkování pracích 
tekutých prostředků. Prádelna je rozdělena na část špinavou, kde se třídí a ukládá prádlo přijaté 
z domovů, prádelnu, kde jsou umístěny pračky a sušička na prádlo, sušárnu prádla a žehlírnu – 
výdejnu. 
Stravovací provoz - kuchyně, přilehlé sklady, lednice a mrazáky jsou umístěny v samostatné 
budově v areálu organizace. 
 
Datum aktualizace: 6. 8. 2024 
 
Ing. Radek 
Jaroš
Digitálně podepsal 
Ing. Radek Jaroš 
Datum: 2024.08.06 
11:11:50 +02'00'
