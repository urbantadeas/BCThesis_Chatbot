NÁZEV ŽADATELE:   Charita Frýdek - Místek      
DRUH POSKYTOVANÉ SLUŽBY:     Domov pro seniory 
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY:  Dům 
pokojného stáří, Mariánské náměstí č.p. 146 a 1287, 738 01 Frýdek -  Místek  
 
 
Popis realizace poskytování sociální služby 
 
 
Popis realizace poskytování sociální služby 
 
Poslání 
Pobytová služba Dům pokojného stáří ve Frýdku-Místku poskytuje s 
úctou a ohledem k danému životnímu příběhu podporu a pomoc 
seniorům, kteří jsou závislí na pomoci druhé osoby. 
 
Cílová skupina 
Služba je určena seniorům z Moravskoslezského kraje od 60 let věku, 
kteří vyžadují pravidelnou pomoci druhé osoby při uspokojování svých 
základních životních potřeb.  
 
Cílem služby je klient, který 
- má podporu a péči vycházející z jeho potřeb 
- udržuje nebo rozvíjí svou soběstačnost 
- udržuje kontakt s rodinou či blízkými osobami  
- je v kontaktu se sociálním prostředím  
 
Zásady poskytování služby 
- Vztah ke klientu je založen na respektu a spolupráci  
- Jsme nápomocni při zvládání životní situace klienta, a to s ohledem 
na jeho životní příběh 
- Klademe důraz na spolupráci s rodinou a blízkými osobami klienta 
- Respektujeme projevy klienta související s jeho věkem 
- Důstojně doprovázíme klienta poslední etapou života 
 
Popis nabízených činností 
Dům pokojného stáří poskytuje klientům činnosti v souladu se zákonem 
č. 108/2006 Sb. o sociálních službách: 
a) poskytnutí ubytování, 
b) poskytnutí stravy, 
c) pomoc při zvládání běžných úkonů péče o vlastní osobu, 
d) pomoc při osobní hygieně nebo poskytnutí podmínek pro osobní 
hygienu, 
e) zprostředkování kontaktu se společenským prostředím, 
f) sociálně terapeutické činnosti, 
g) aktivizační činnosti, 
h) pomoc při uplatňování práv, oprávněných zájmů a při obstarávání 
osobních záležitostí 
 
Jednání se zájemcem o službu 
Zahájení poskytování služby v Domě pokojného stáří předchází proces 
jednání se zájemcem o službu. Kontaktní osobou pro zájemce o službu 
je sociální pracovnice (popř. vedoucí úseku péče, vedoucí střediska), 
která již při prvním kontaktu a dalším jednání se zájemcem o službu 
poskytuje základní informace o zařízení, zjišťuje představy zájemce o 
poskytované sociální službě a jeho potřeby, mapuje nepříznivou sociální 
situaci zájemce a dojednává způsob poskytování sociální služby. 
V případě, že sociální pracovnice vyhodnotí, že zájemce o službu 
nesplňuje podmínky pro přijetí do Domu pokojného stáří, je zájemci 
sociální pracovnicí poskytnuto poradenství a doporučen kontakt na 
vhodnou sociální službu.  
 
Žádost o poskytování sociální služby, může žadatel podat nejlépe 
sociálnímu 
pracovníku 
osobně 
v kanceláři, 
zaslat 
poštou 
nebo 
elektronicky.  
 
Po přijetí žádosti sociální pracovnice domluví s žadatelem či kontaktní 
osobou termín sociálního šetření. Následně informuje žadatele o 
zařazení či nezařazení do Evidence žadatelů. Minimálně jednou ročně 
aktualizuje sociální pracovnice zájem žadatele o přijetí v případě 
uvolnění vhodného místa.  
 
Vstup žadatele do služby 
V případě uvolnění kapacity, osloví sociální pracovnice žadatele a 
domluví termín sociálního šetření. Cílem sociálního šetření před 
nástupem do služby je získat informace, které jsou nezbytné k tomu, aby 
mohla být služba poskytována přiměřeně schopnostem a přáním 
žadatele, a aby po příchodu do zařízení mohly být v maximální míře 
zachovány, případně rozvíjeny schopnosti a dovednosti klienta.  
Za pomoci sociálního pracovníka žadatel formuluje svá očekávání, 
požadavky, individuální potřeby a aktivity, ve kterých potřebuje podporu 
a pomoc. Pokud žadatel projeví zájem o poskytování sociální služby a 
služba je schopná poskytnout potřebnou péči, dochází k uzavření 
Smlouvy o poskytování sociální služby.  
 
Metody práce s klientem 
Pracovníci při práci s klientem využívají individuální a skupinovou 
aktivity. Metody práce jsou zaměřeny na podporu pro zachování 
soběstačnosti a stávajících dovedností a schopností klienta. Tam, kde 
podpora již nestačí, nastupuje péče. Průběh služby je individuálně 
plánován a vychází z osobních cílů a potřeb klienta. Individuální i 
skupinové aktivity jsou realizovány prostřednictvím činností, jejichž cílem 
je aktivní využití volného času, podpora pravidelného režimu dne, 
udržení a zachování stávajících schopností a dovedností, podpora 
mentálních, fyzických a senzorických schopností. 
 
Způsob, jakým jsou klienti zapojeni do rozhodování o využití 
služby, 
Jednotlivé fáze poskytování sociální služby klientovi jsou realizovány tak, 
aby klient mohl uplatňovat vlastní vůli při řešení své nepříznivé sociální 
situace a rozhodovat o využití služby. Před vstupem do služby klient 
definuje svá očekávání a cíl spolupráce, kterého by chtěl za podpory 
služby dosáhnout. Vzájemná spolupráce je navázána jen v případě, že 
se očekávání osoby shodují s nabídkou služby. Do plánování, realizace 
a vyhodnocování průběhu poskytování služby jsou klienti aktivně 
zapojováni. Pracovníci respektují právo klienta vyjádřit svá přání, 
potřeby, názory. Klienti mají možnost podat stížnost, námět či 
připomínku směřující ke zkvalitnění poskytování služby.  
 
Způsob vyřizování stížností klientů 
Stížnost může podat klient služby, rodinný příslušník, opatrovník, 
pracovník zařízení, blízký člověk či jiná fyzická či právnická osoba. 
Stížnost je možné podat ústně či písemně a to telefonicky, elektronicky 
nebo osobně, kterémukoliv zaměstnanci. Klient může stížnost podat 
přímo nebo také prostřednictvím zástupce, kterému důvěřuje. Při ústním 
podání stížnosti je vždy sepsán zápis. Při podání stížnosti má klient 
možnost na požádání zůstat v anonymitě. Jméno klienta, který si stěžuje, 
bude znát jen osoba, které stížnost podal. Pokud stížnost nechce klient 
podat přímo, může využít schránku důvěry. Obsah schránky je 
kontrolován sociální pracovnicí jedenkrát týdně, vždy za přítomnosti 
svědka. Anonymními stížnostmi se poskytovatel zabývá stejně, jako 
stížnostmi, kde je stěžovatel znám. 
 
Každá stížnost je prověřena formou rozhovoru s dotčenými osobami, 
studiem dokumentace, popř. za užití jiných metod. Za řešení stížností je 
zodpovědná vedoucí střediska. Na každou stížnost musí být vyhotovena 
písemná odpověď, která je předána stěžovateli. Lhůta pro vyřízení 
stížnosti je 28 kalendářních dní. V případě, že stížnost není v této době 
vyřízena, je stěžovatel s touto situací písemně seznámen, s uvedením 
důvodu nedodržení termínu.  
V případě anonymní stížnosti je stěžovatel o řešení stížnosti informován 
prostřednictvím informační tabule v Domě pokojného stáří, popř. na 
webových stránkách. 
 
Není-li stěžovatel spokojen s řešením stížnosti, může se obrátit na: 
- ředitele Charity Frýdek – Místek (Příborská 602, 738 01 Frýdek-Místek) 
- ředitele Diecézní charity ostravsko-opavské (Kratochvílova 3, 702 00 
Ostrava)  
- kancelář Veřejného ochránce lidských práv (Údolní 39, 602 00 Brno) 
 
Ukončení poskytování služby 
Poskytování sociální služby v Domě pokojného stáří je možné ukončit na 
základě písemné dohody obou stran, zánikem poskytovatele či 
písemnou výpovědí kterékoli ze stran. Poskytování sociální služby 
automaticky zaniká úmrtím nebo žádostí o výmaz svých osobních údajů. 
Klient může smlouvu vypovědět kdykoliv bez udání důvodu a výpovědní 
lhůta činí 30 dní a počíná běžet prvním dnem kalendářního měsíce 
následujícího po kalendářním měsíci, v němž byla výpověď doručena 
poskytovateli. Výpověď ze strany poskytovatele může být dána pouze 
v případě, kdy se nepříznivá sociální situace Klienta změnila natolik, že 
mu již služba není schopna prostřednictvím svých nabízených činností 
pomoci s řešením této situace, nebo nepříznivá sociální situace Klienta 
již není v souladu s veřejným závazkem služby a nebo když klient 
porušuje své povinnosti vyplývající ze Smlouvy a její přílohy. 
 
Spoluúčast klienta na službě 
Klienti hradí úhradu za ubytování a stravu ve výši sjednané ve Smlouvě 
o poskytování sociální služby Domě pokojného stáří. Výše úhrady je 
v souladu platnými ustanoveními zák. č.108/2006 Sb. a souvisejícími 
právními předpisy v platném znění. Poskytovatel předloží klientovi 
písemné vyúčtování úhrady, a to nejpozději do 15. dne v měsíci, 
následujícího po měsíci, za nějž platba náleží. Platba za poskytované 
služby je splatná do konce měsíce, ve kterém bylo předáno vyúčtování. 
Platbu je možné uhradit v hotovosti v pokladně poskytovatele, převodem 
na účet poskytovatele, nebo formou inkasa ve prospěch účtu 
poskytovatele.  
 
 
Materiální a technické zabezpečení realizace sociální služby 
Dům pokojného stáří poskytuje pobytovou sociální službu pro seniory 
v rámci dvou objektů na ulici Mariánské náměstí ve Frýdku-Místku. 
Kapacita služby je 80 klientů. Zařízení je umístěno v centru města 
s veškerou občanskou vybaveností (např. pošta, obchody, zdravotní 
zařízení, lékárna atd.) 
Budovy jsou bezbariérové, vybaveny výtahy. Služba je poskytována v 
jednolůžkových, dvoulůžkových a třílůžkových pokojích. Pokoje jsou 
vybaveny polohovacími lůžky, nočním stolkem s uzamykatelnou částí, 
šatní skříní. Na pokojích jsou k dispozici umyvadla. Koupelny a WC jsou 
společná na patrech. Klienti mají k dispozici společné prostory – kulturní 
místnost, kapli, jídelnu, rehabilitační místnost a další.   
Stravování je zajištěno prostřednictvím externího dodavatele.  
Poskytovatel disponuje osobními automobily pro provozní zajištění a k 
zajištění služeb klientů.  
