1 
 
DOMOV PRO SENIORY HVÍZDAL 
ČESKÉ BUDĚJOVICE, p. o.  
U Hvízdala 1327/6, 370 11 České Budějovice 
IČO -  00666238, Telefon – 388 905 100 
www.dpshvizdal.cz 
 
 
DOMOV PRO SENIORY § 49 
POPIS REALIZACE POSKYTOVÁNÍ SOCIÁLNÍ SLUŽBY 
Platí s účinností od 1. 1. 2023 
 
 
 
Na oddělení domova pro seniory poskytujeme pobytové služby osobám, které mají sníženou 
soběstačnost zejména z důvodu věku, jejichž situace vyžaduje pravidelnou pomoc jiné fyzické 
osoby.  
 
Pro tyto služby máme vyčleněno 240 lůžek. Jedná se o jednolůžkové a dvoulůžkové 
pokoje.  
 
Poslání poskytované sociální služby  
 
Posláním našeho domova je zajistit kvalitní pobytové sociální služby s celodenním 
stravováním a 24hodinovou péči osobám, které z důvodu věku či zdravotního stavu nemohou 
již pobývat ve svém domácím prostředí.  
 
Cíl poskytované sociální služby:  
 
➢ poskytovat fyzickým osobám, jimž nepříznivá situace z důvodu věku či zdravotního stavu 
neumožňuje pobývat ve svém prostředí i po vyčerpání všech možností pomoci 
prostřednictvím sociálních služeb, příspěvku na péči a blízkých osob profesionální 
celoroční pobytové služby, 
➢ spokojený uživatel v oblasti ubytování, stravování a poskytování sociálně aktivizačních 
činností,  
➢ uživatel spokojený se sociální službou nastavenou dle jeho individuálních cílů, potřeb             
a přání,  
2 
 
➢ uživatel, který je spokojený s výzdobou svého pokoje a snahou zaměstnanců i jeho 
blízkých vytvořit dojem domácího prostředí,  
➢ uživatel spokojený s využitím svého volného času za podpory personálu,  
➢ uživatel spokojený s péčí, která mu pomůže zlepšit či alespoň zachovat jeho zdravotní 
stav případně soběstačnost pomocí citlivého přístupu personálu a důstojné prožití a dožití 
svého života, 
➢ uživatel spokojený s chováním a jednáním zaměstnanců,  
➢ uživatel spokojený se svou kvalitou života v našem zařízení.  
 
Zásady poskytované sociální služby:  
 
➢ individuální přístup ke každému uživateli dle jeho individuálních cílů, přání a potřeb, 
pomocí citlivého přístupu,  
➢ respektování soukromí a důstojnosti uživatele,  
➢ respektování vlastního názoru a volby uživatele,  
➢ podpora soběstačnosti uživatele,  
➢ snaha o začlenění uživatele do kolektivu,  
➢ zajištění doprovodu uživatelů, 
➢ vzájemná kvalitní komunikace mezi personálem, která vede ke zkvalitnění péče                
o uživatele,  
➢ zaměstnanci zachovávají rovnoprávný vztah s uživateli sociální služby,  
➢ zaměstnanci dbají na zachování důvěry ve vztahu s uživateli a nesdělují neoprávněným 
osobám osobní a citlivé informace o uživatelích sociální služby – vše je sdělováno 
v souladu s obecným nařízením o ochraně osobních údajů (Nařízení Evropského 
parlamentu a Rady (EU) 2016/679 ze dne 27. dubna 2016 o ochraně fyzických osob 
v souvislosti se zpracováním osobních údajů a o volném pohybu těchto údajů a o zrušení 
směrnice 95/46/ES) – viz Směrnice č. 43 GDPR,  
➢ zaměstnanci dodržují Etický kodex pracovníka DpS Hvízdal,  
➢ zvyšování odbornosti personálu. 
3 
 
Okruh osob, kterým je služba určena:  
 
➢ osobám starším 65 let, které mají sníženou soběstačnost zejména z důvodu věku, jejichž 
situace vyžaduje pravidelnou pomoc jiné fyzické osoby,  
➢ imobilním osobám, které mohou trpět chronickým duševním onemocněním, demencí        
a Alzheimerovou chorobou. 
  
Pravidla pro odmítnutí poskytování sociální služby: 
 
K odmítnutí poskytování sociální služby dochází dle zákona č.108/2006 Sb., v platném znění,  
v těchto případech: 
➢ poskytovatel sociálních služeb neposkytuje sociální službu, o kterou osoba žádá,                      
a to i s ohledem na vymezení okruhu osob v registru poskytovatelů sociálních služeb, 
➢  nemá dostatečnou kapacitu k poskytnutí sociální služby, o kterou osoba žádá, 
➢  zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby; tyto zdravotní stavy stanoví prováděcí právní předpis, 
nebo 
➢ osobě, která žádá o poskytnutí sociální služby, vypověděl v době kratší než 6 měsíců před 
touto žádostí smlouvu o poskytnutí téže sociální služby z důvodu porušování povinností 
vyplývajících ze smlouvy. 
 
Služba obsahuje tyto základní činnosti:  
 
➢ poskytnutí ubytování,  
➢ poskytnutí stravy, 
➢ pomoc při zvládání běžných úkonů péče o vlastní osobu,  
➢ pomoc při osobní hygieně nebo poskytnutí podmínek pro osobní hygienu,  
➢ zprostředkování kontaktu se společenským prostředím,  
➢ sociálně terapeutické činnosti,  
➢ aktivizační činnosti,  
➢ pomoc při uplatňování práv, oprávněných zájmů a při obstarávání osobních záležitostí.  
4 
 
Principy, kterými se řídí tato sociální služba:  
 
➢ respektování vůle, volby a vlastního rozhodnutí uživatele,  
➢ informovanost uživatelů o tom, na jakého zaměstnance se mohou obrátit, pokud potřebují 
pomoc či radu,  
➢ možnost udržování kontinuity se svým předchozím životem,  
➢ podpora v hledání silných stránek uživatele,  
➢ posílení role pozitivní komunikace,  
➢ respektování svobody rozhodování každého člověka a poskytnutí potřebné podpory         
při tomto procesu,  
➢ spolupráce s rodinnými příslušníky, opatrovníky, jinými zákonnými zástupci a přáteli.  
 
Příležitosti k uplatňování vůle uživatelů:  
 
➢ uživatel (opatrovník, zákonný zástupce) může kdykoliv službu vypovědět a vrátit se       
do domácího prostředí,  
➢ uživatel se na základě své vlastní vůle rozhoduje při pobytu v sociální službě o svém 
programu dne (volba aktivizačních činností, kulturních akcí, výletů nebo naopak klidu),  
➢ uživatel se může zapojit do dění v domově a připomínkovat své přání a podněty na výboru 
obyvatel, komunitě, velké schůzi,  
➢ uživatel je seznámen s možností vyjádřit svou stížnost, jakým způsobem a komu ji podat,  
➢ uživatel může kdykoliv opustit domov a navštívit své blízké,  
➢ uživatel může kdykoliv kromě nočního klidu přijímat návštěvy,  
➢ uživatel může kdykoliv změnit svůj individuální plán a nahradit ho aktuálně jiným,  
➢ uživatel si může svobodně vybrat svého ošetřujícího lékaře,  
➢ v případě nespokojenosti se spolubydlícím může požádat o přestěhování na jiný pokoj,  
➢ uživatel může požádat, aby mu osobní hygienu prováděl zaměstnanec stejného pohlaví,  
➢ uživatel může odmítnout dietu doporučenou lékařem,  
5 
 
➢ zvyklosti denních režimů z domácího prostředí např. vstávání a uléhání lze individuálně 
domluvit s ošetřujícím personálem,  
➢ mít na adrese domova zařízení trvalý pobyt,  
➢ oblékat se na základě vlastní volby,  
➢ výběr místa ke stravování (jídelna, pokoj),  
➢ právo na přiměřené riziko – např. nedodržovat dietní, léčebný režim,  
➢ rozhodnout se o způsobu výplaty důchodu,  
➢ využívat služeb kadeřnice a pedikérky,  
➢ požádat o změnu klíčového pracovníka.  
 
Popis realizace poskytování sociální služby  
 
Sociální služba domov pro seniory je poskytována v DpS Hvízdal. Zařízení jsou dvě 
vzájemně propojené 6-ti patrové budovy s jedním hlavním vchodem s recepcí, do kterého              
je bezbariérový přístup, v zařízení jsou k dispozici 3 výtahy. Domov pro seniory se nachází               
v okrajové části města s přilehlým parkem, spojení MHD linky č. 9, 14, 15. Objekt byl 
vybudován v roce 1990 a je v majetku Statutárního města České Budějovice.  
 
Zájemci či jejich blízké osoby přichází na základě informací, které o službě získali                 
z informačního letáku, webových stránek, katalogu poskytovatelů apod. Sociální pracovnicí 
jsou žadatelé seznámeni s podmínkami poskytování služby včetně všech pravidel a výší 
úhrady za poskytnutí ubytování, poskytnutí stravy a úkonů péče. Úhrada je stanovena 
v souladu se zákonem č. 108/2006 Sb., v platném znění, a prováděcí vyhláškou 505/2006 Sb.  
Pro přijetí žadatele je nutné podat písemnou žádost /na www.dpshvizdal.cz/ 
na tiskopisu Domova pro seniory Hvízdal. K žádosti je třeba přiložit tyto vyplněné formuláře: 
• Vyjádření lékaře ke zdravotnímu stavu žadatele. 
• Potvrzení o výši příspěvku na péči. 
Poté založíme dokumenty zájemce do evidence žadatelů o sociální službu. V pořadníku jsou 
osoby řazeny dle data podání žádosti. O pořadí přijetí jednotlivých žadatelů rozhodne 
přijímací komise na základě aktuální situace a naléhavosti stavu žadatele. V případě uvolnění 
místa v našem zařízení je schválený žadatel vyzván k přijetí. 
6 
 
S žadatelem je uzavřena písemná smlouva o poskytování sociálních služeb. Součástí smlouvy 
je označení smluvních stran, druh sociální služby, rozsah poskytování sociální služby, místo  
a čas poskytování sociální služby, výše úhrady za sociální službu a způsob jejího placení, 
ujednání o dodržování vnitřních pravidel stanovených poskytovatelem, výpovědní důvody          
a výpovědní lhůty a doba platnosti smlouvy. Poskytování služby se odvíjí od individuálního 
plánu uživatele.  
 
Tato sociální služba se v našem zařízení poskytuje v 1 a 2 lůžkových pokojích. Každý pokoj 
má lodžii, předsíň, koupelnu a WC a je vybaven elektrickým polohovacím lůžkem, nočním 
stolkem, stolem a židlemi, křeslem a skříní se zabudovaným trezorkem. Na každém pokoji             
je instalováno signalizační zařízení k přivolání personálu. Mobilní uživatelé mohou mít  
k dispozici signalizační hodinky, které jim umožní přivolat pomoc i mimo lůžko. Naší snahou 
je poskytování takového bydlení, které by co nejvíce připomínalo domácí prostředí –                  
– uživatelé si mohou vyzdobit pokoj obrázky, z domova přinést květiny, vázičky, hodiny, TV, 
rádio. Uživatelé mohou využívat i společné prostory – vstupní halu, jídelnu v přízemí, jídelny 
na patrech, společenské místnosti, bezbariérové koupelny na patrech, tělocvičnu, rehabilitaci, 
ergoterapii. V letních měsících i zastíněnou prostornou pergolu. 
 
Pro uživatele je strava dovážena ve finesách, kde je rozdělena podle diet a jména uživatele. 
Strava je připravována ve vlastním stravovacím provozu zařízení v souladu se systémem 
HACCP. Nutriční vyváženost stravy a sestavování jídelníčku zajišťují nutriční terapeutky.  
 
Volnočasové aktivity probíhají na jídelně či společenské místnosti na jednotlivých patrech     
a v místnosti ergoterapie v přízemí a v hale DpS Hvízdal, kde se rovněž konají kulturní akce. 
Uživatelům zajišťujeme doprovod.  
 
Praní prádla včetně žehlení a drobných oprav zajišťujeme ve vlastním prádelenském provozu.  
 
Sociální služba je poskytována celoročně dvacet čtyři hodin denně. Služby přímé péče jsou 
zajištěny zdravotnickým personálem a pracovníky v sociálních službách. Domov je vybaven 
dostatečným množstvím kompenzačních pomůcek. Poskytujeme i rehabilitační péči, jejímž 
cílem je udržet uživatele v nejlepší možné fyzické kondici. 
 
7 
 
Do domova dochází praktický lékař, u kterého se mohou uživatelé zaregistrovat. Ostatní 
lékaři specialisté (např. psychiatr) dochází do domova ve sjednaných intervalech. Návštěvy  
u ostatních specialistů zajišťujeme sanitním vozem, v případě potřeby  s doprovodem.  
 
  Mgr. Jaroslav Plášil  
           
 
 
 
 
 
            vedoucí sociální úseku 
 
