1 
 
 
 
 
 
 
 
Středisko sociálních služeb 
města Frýdlant nad Ostravicí 
Domov pro seniory  
Padlých hrdinů 312  
IČ 00847020, Telefonické spojení: +420 558 441 611 
739 11 Frýdlant nad Ostravicí 
 
 
Popis realizace poskytování sociální služby Domov pro seniory 
 
1. Poslání Domova pro seniory 
Posláním Domova pro seniory (dále také Domov) ve Frýdlantu nad Ostravicí je, s respektem 
k lidským právům a prostřednictvím individuální podpory či pomoci, poskytnout seniorům              
v tíživé sociální situaci sociální služby, které mu nemohou být zajištěny v domácím prostředí.  
Smyslem služby je, umožnit klientům Domova prožít důstojný, a podle jejich přání i aktivní 
život, odstranit bariéry předsudků a společenských stigmat, a to vše při zachování přirozené 
vztahové sítě, respektování práv a lidské důstojnosti každého klienta s režimem 
přizpůsobeným jeho specifickým potřebám. 
 
 
2. Okruh osob, pro které je určen Domov pro seniory  
 
➢ Pro seniory v obtížné životní situaci ve věku od 65 let, kteří jsou částečně nebo zcela 
nesoběstační z důvodu chronické nemoci nebo věku, kteří mají sníženou schopnost zajistit 
si základní životní potřeby, mají zhoršenou schopnost sebeobsluhy a vyžadují péči nebo 
pomoc jiné osoby,  
➢ pro seniory, kteří jsou bez dostatečného sociálního zázemí nebo nemají zabezpečenou péči 
odpovídající jejich zdravotnímu a sociálnímu stavu a vlastními silami nemohou uplatňovat 
svá práva,  
➢ pro seniory, jejichž zdravotní stav je stabilizovaný a nevyžaduje nepřetržitou 
kvalifikovanou léčebnou péči či hospitalizaci v nemocnici. 
 
Komu nemůžeme služby poskytnout 
➢ Osobám, které trpí významnou poruchou osobnosti, která by narušovala klidné soužití 
s ostatními,  
➢ osobám, které trpí infekční či parazitní chorobou, tuberkulózou či pohlavní chorobou 
v akutním stádiu, 
➢ v domově nemůžeme poskytnout služby osobám, které se léčí ze závislosti nebo jsou 
závislé na návykové látky či trpí jiným druhem patologické závislosti (alkohol, drogy, 
gamblerství atd.), 
➢ osobám, které trpí psychiatrickým onemocněním v akutní fázi, vyžadující péči ve 
zdravotnickém zařízení,  
➢ osobám s těžkým a hlubokým mentálním postižením, osobám, které trpí specifickým 
onemocněním, vyžadující specifickou odbornou péči, kterou jim organizace není schopna 
poskytnout (např. podpůrnou přístrojovou léčbu nebo nepřetržitou lékařskou péči), 
➢ osobám s diagnostikovanou Alzheimerovou chorobou, 
2 
 
➢ osobám s onkologickým onemocněním v terminálním stádiu, 
➢ pokud klient získá shora uvedené handicapy až v průběhu pobytu, je mu navržena nebo 
sjednána jiná služba v případě, že ji není možno poskytnout v rámci naší služby. 
 
 
3. Principy poskytování sociálních služeb, jakými zásadami se řídíme 
 
➢ Přiměřená míra péče a podpory – poskytované služby jsou pro klienty vyžádanou 
podporou v situacích, ve kterých si sami neporadí, úplná péče je poskytována pouze v 
situaci, kdy spoluúčast klienta není možná (nepřepečováváme, ale snažíme se o co největší 
samostatnost klienty), 
➢ Možnost klientů spolurozhodovat – klient má možnost se podílet na spolurozhodování o 
poskytovaných službách, o svém vlastním životě a poskytovatel mu k tomu aktivně tyto 
možnosti nabízí, přičemž je respektován názor klientů, 
➢ Rovné příležitosti pro všechny klienty – systém sociálních služeb v Domově dává všem 
stejné příležitosti a přistupuje spravedlivě ke všem skupinám klientů i k jednotlivým 
složkám služeb v duchu partnerství (nezaměňovat s intenzitou a potřebou péče u 
konkrétních klientů), 
➢ Nahlížení na osobu klienta ve všech souvislostech – služby jsou vždy plánovány a 
prováděny s ohledem na ostatní požadavky a odlišnosti jednotlivých klientů, jejich rodinou 
situaci, zájmy, vztahové sítě etc. (to vyžaduje dokonalou znalost klienta a jeho aktuálních 
problémů), 
➢ Zásada subsidiarity – každý problém je řešen na daném místě a na nejnižší možné úrovni 
rozhodování a řízení, na které jej řešit lze (problém tedy řeší, pokud na něj stačí, pracovník 
v přímé péči, který se o něm jako první dozví), 
➢ Spolupráce v pracovním týmu – profesionalita poskytovaných služeb vychází z týmové 
spolupráce všech zainteresovaných zaměstnanců uvnitř, ale i vně poskytovatele, přičemž je 
kladen důraz na vzájemný dialog a dohodu s klientem (vzájemná informovanost o klientech 
a jejich problémech, využívání pracovních porad, případových studií etc.), 
➢ Transparentnost při poskytování služeb – veškerá činnost poskytovatele je průhledná, 
dohledatelná v dokumentaci, je o ní zajištěna dostatečná informovanost, která umožňuje jak 
odbornou diskuzi, tak veřejnou kontrolu. 
 
4. Obecné cíle Domova pro seniory 
➢ Udržování kvality poskytování sociální služby v péči a podpoře klientů dle jejich 
individuálních potřeb, 
➢ zvýšení úrovně podpory osobní aktivity klientů v jejich běžném životě, 
➢ zajištění klientům společenské vyžití vycházející z jejich individuálních plánů, 
➢ v rámci možností vytvoření podmínek pro důstojné dožití klientů v jednom bytovém 
prostoru, 
➢ zajistit v rámci možností další vzdělávání svých zaměstnanců a následnou aplikaci 
vhodných metod práce v rozsahu kvalifikačních kompetencí pracovníků s klienty v 
sociální službě, 
➢ doplňovat a stabilizovat dobře fungující síť dobrovolníků, 
3 
 
➢ rekonstrukcemi Domova pro seniory snížit počet klientů na pokoji, zvýšit pocit bezpečí a 
jistoty, zajistit intimitu klientů, podporovat a rozvíjet jejich soběstačnost. 
 
 
5. Charakteristika prostředí Domova pro seniory   
 
Domov pro seniory je situován v objektu, který byl postaven v letech 1872-5 jako výchovný 
Bedřichův ústav. Zásadní rekonstrukcí prošel v roce 1936. V současné době je objekt po 
částečných úpravách. Ubytování je poskytováno v jedno a dvou lůžkových pokojích, které 
jsou standardně vybaveny a klienti mají možnost si je dovybavit svým nábytkem a doplňky. 
Ve většině případů mají pokoje společné sociální zařízení. Strava se podává v jídelnách 
jednotlivých úseků, popř. na pokoji (dle zdravotního stavu klientů) a klienti mají možnost 
vybrat si ze dvou jídel, jak racionální, tak i diabetické stravy. 
Domov pro seniory se nachází v centru města Frýdlantu nad Ostravicí. Jeho součástí je 
rozlehlá zahrada výhodná pro procházky, osobní relaxaci a společné akce. 
Díky své poloze není Domov pro seniory izolován. 
V Domově pro seniory se nachází privátní ordinace lékařů (obvodní ambulance), působí zde 
několik spolků (Senior klub, Svaz osob se zdravotním postižením,) Součástí Domova je 
kulturní a společenský sál a kaple, ve které se konají pravidelné bohoslužby. Zájemcům jsou 
poskytovány duchovní služby několika církví. 
Domov pro seniory má kapacitu 67 klientů. 
 
6. Návaznost poskytované sociální služby na další dostupné zdroje 
 
Domov pro seniory podporuje klienty ve využívání veřejných služeb, které jsou v daném 
místě dostupné, podporuje klienty ve využívání vlastních přirozených sítí jako je rodina, 
přátelé apod., vede klienty k aktivizaci. Poskytovatel podporuje spolupráci s okolními obcemi. 
Obyvatelé obcí mohou využívat veřejné a komerční služby, které jsou dostupné v Domově – 
kulturní sál, jídelnu, kapli atd. Samozřejmostí je možnost navštěvovat kulturní, společenské a 
sportovní akce, které Domov pořádá nebo zaštiťuje. Klienti mají možnost využívat veřejné 
služby individuálně dle své volby.  Klient je srozumitelně informován o nabídce veřejných 
služeb dostupných v okolí a v případě zájmu a potřeby je klientům zprostředkována či 
případně zajištěna pomoc při jednání: 
 
 
➢ s Městským úřadem ve Frýdlantu nad Ostravicí, případě s obecními úřady obcí, 
➢ podporou kulturního a společenského vyžití dle poptávky klientů, 
➢ klienti mohou využít služeb praktického lékaře, psychiatra a dalších specialistů, kteří 
ordinují v prostorách Domova a na poliklinice ve Frýdlantě nad Ostravicí, dle 
vlastního uvážení mohou navštěvovat i jiná zdravotnická zařízení, 
➢ dle zájmu klientů zprostředkování návštěvy veřejných míst a služeb prostřednictvím 
individuálního plánování, 
➢ klientům Domova pro seniory nabízí a zprostředkovává další sociální služby, např. 
přemístění do jiného zařízení sociálních služeb, dle přání a potřeb klienta. 
 
V areálu a mimo areál poskytovatele jsou nabízeny klientům tyto běžné a komerční 
služby: 
 
➢ ambulance praktického lékaře, odborných lékařů  
4 
 
➢ obchody blízko dostupné domovu 
➢ restaurace, cukrárna 
➢ lékárna 
➢ kadeřnické služby 
➢ manikúra, pedikúra 
➢ půjčování knih 
➢ České pošty 
➢ Bankomatu ČS, …. 
 
 
7. Čas, ve kterém Domov pro seniory poskytuje služby 
 
Zařízení poskytuje své služby denně v nepřetržitém provozu, celoročně 
 
8. Jednání se zájemcem o službu 
 
Jednání se zájemcem o sociální službu zajišťuje pověřená sociální pracovnice. Samotné 
jednání probíhá v několika krocích: 
 
První kontakt  
telefonický/emailem – sociální pracovnice předá základní informace o službě a zodpoví 
případné dotazy. Nabídne zájemci, popř. pečující osobě osobní setkání s možností prohlídky 
zařízení. 
osobní – zájemce či pečující osoba se dostaví osobně, návštěva je pouze informativní. 
Sociální pracovnice sdělí základní informace o službě, předá potřebné formuláře, v případě 
zájmu poskytne informační materiály. Poskytne informace a kontakty na další služby, které by 
mohly řešit sociálně nepříznivou situaci zájemce. V tomto případě se jedná o základní sociální 
poradenství. 
Hlavním důvodem jednání se zájemcem o službu je, aby zájemce mohl zjistit, zda 
poskytovaný druh sociální služby je vhodným řešením jeho nepříznivé životní situace, zda 
zájemce spadá do cílové skupiny. 
 
Žádost o službu 
Pokud zájemce projeví vážný zájem o službu, podá vyplněný formulář Žádosti o přijetí 
k pobytu v kanceláři sociální pracovnice nebo jej zašle poštou na adresu Domova. 
Formulář žádosti je možné získat na webových stránkách www.sssfno.cz, u sociální 
pracovnice nebo na sociálním odboru Města Frýdlant nad Ostravicí, případně na ošetřovnách 
jednotlivých úseku Domova u vedoucích směn.   
Nezbytnou přílohou k žádosti je formulář – Vyjádření lékaře, kopie rozhodnutí o přiznání 
příspěvku na péči, u osob omezených ve svéprávnosti je přiložena kopie rozhodnutí soudu a 
usnesení o ustanovení opatrovníka.  
 
Po přijetí žádosti provede sociální pracovnice osobní jednání se zájemcem. Jednání se může 
uskutečnit v zařízení, v bydlišti zájemce, LDN, nemocnici. Cílem jednání je získat co nejvíce 
informací o zájemci, jeho životní situaci a jeho životním stylu, aby bylo jasné, že žadatel je 
vhodný pro přijetí, snaha zjistit jeho přání a očekávání, sociální pracovnice je nápomocna při 
5 
 
formování prvotního osobního cíle. Z jednání je učiněn zápis: „Záznam z jednání“ Při jednání 
sociální pracovnice předá zájemci informační materiál: „Informace pro zájemce o 
poskytování sociálních služeb“, kopii domácího řádu a návrh Smlouvy o poskytnutí služby 
sociální péče, ceník úhrad, obrázkovou prezentaci zařízení. Tyto materiály si zájemce 
ponechává. 
 
Evidence žádosti 
Po splnění všech podmínek je žádost zařazena do evidence zájemců o přijetí k pobytu.  
 
Odmítnutí zájemce o sociální službu  
Žádost je odmítnuta, existují-li zákonné důvody, proč by sociální služba nemohla být zájemci 
poskytnuta (dle § 91 odst. 3 zákona 108/2006 Sb. o sociálních službách, v platném znění). V 
odpovědi sociální pracovnice uvede důvod, proč nemůže být sociální služba poskytnuta a 
pokud existuje možnost, nabídne kontakty na jiná zařízení, která by mohla být vhodnější pro 
zájemce nebo řešení jeho situace.   
 
Jednání se zájemcem před nástupem    
V případě uvolnění kapacity je zájemce s dostatečným časovým předstihem vyzván k přijetí 
k pobytu. Před nástupem se uskuteční poslední jednání se zájemcem v jeho domácnosti (v 
místě, kde se nachází). Sociální pracovnice nabídne zájemci prohlídku konkrétního místa. 
Poskytne podrobné informace o postupu přijetí, předjedná podmínky a obsah smlouvy o 
poskytování sociální služby. 
 
Nástup, podpis smlouvy 
V den nástupu do Domova uzavírá poskytovatel sociální služby prostřednictvím sociální 
pracovnice se zájemcem o sociální službu „Smlouvu o poskytnutí služby sociální péče“. 
Smlouva musí mít písemnou formu.  Je vyhotovena ve dvou exemplářích, z nich každý má 
platnost originálu, měněna může být pouze číslovanými dodatky. Na přání zájemce může být 
podpisu smlouvy přítomen i rodinný příslušník, případně další osoba. 
 
Informace zájemcům jsou k dispozici na webových stránkách (www.sssfno.cz), na nástěnkách 
Střediska, letácích, v registru poskytovatelů sociálních služeb (www.mpsv.cz). 
 
Sociální služba je poskytována za úhradu v souladu s vyhláškou 505/2006 Sb. ve znění 
pozdějších předpisů. Ceník je předáván zájemci a zároveň je dostupný na webových 
stránkách. 
 
9. Smlouva o poskytování sociální služby 
 
Předmětem smlouvy o poskytování sociální služby je poskytování sociální služby typu 
Domov pro seniory ve smyslu ustanovení § 49 a souvisejících ustanovení zákona o sociálních 
službách č. 108/2006 Sb. v platném znění a jeho prováděcích právních předpisů 
poskytovatelem klientovi. Obsah smlouvy je sjednáván vždy individuálně s ohledem na 
možnosti, schopnosti a přání zájemce. 
 
6 
 
10. Individuální plánování průběhu sociální služby 
 
Účelem individuálního plánování průběhu poskytovaní služeb je zajistit jejich poskytování v 
souladu s předem vyjednanými individuálními požadavky a osobním cílem klienta tak, aby 
služby přispívaly k řešení jeho nepříznivé životní situace.  
 
11. Zvláštní specifika služby – aktivity, fakultativní služby 
V rámci Domova můžeme rozlišit tři sektory péče: 
 
➢ 
sektor tělesné péče, často dále rozlišený na ošetřovatelský a (para)medicínský, 
➢ 
psychosociální sektor, 
➢ 
sektor vybavení, též sektor vytváření podmínek. 
 
Konkrétní činnosti sloužící k aktivizaci klientů 
 
➢ Otevřenost zařízení pro obyvatele i mimo Domov – sportovní akce, zábavy, 
bohoslužby, kulturní akce, 
➢ doprovod klientů k lékaři pracovníky oblečenými v civilním oděvu, 
➢ udržování sociálních kontaktů, 
➢ uplatňování metod volnočasových aktivit,  
➢ umožnění návštěvy obchodů, restaurace či kulturního podniku, 
➢ pořádání jarmarků, dnů otevřených dveří, 
➢ používání hlavní jídelny i pro veřejnost etc., 
➢ veřejné schůze klientů se zaměstnanci, 
➢ vytvořit prostor pro návštěvy, 
➢ pozvání k vystoupení uměleckých, dětských či dospělých souborů, 
➢ prezentace zařízení v tisku, na internetu (nástěnka ve městě, vydávání vlastního 
časopisu, prezentace v regionálních i celostátních masmédiích, pravidelná aktualizace 
na webových stránkách), 
➢ vytvoření sítě dobrovolníků. 
 
Fakultativní služby 
 
V rámci zařízení jsou klientům nabízeny fakultativní služby, které mohou v rámci svých 
potřeb využívat. 
 
12. Pravidla pro vyřizování stížností 
 
Stížnosti je možno podávat v souladu s „Domácím řádem“ ústně nebo písemně 
prostřednictvím vedoucích příslušných úseků k metodikovi Střediska, u něhož je rovněž 
uložena Složka stížností. Metodik řeší stížnosti v rámci své pravomoci. O stížnostech 
přesahujících jeho pravomoc, informuje ředitele Střediska nebo je řeší ředitel (jedná se o 
případy možného střetu zájmů – např.: stěžovatel si stěžuje na metodika). Stížnost lze podat 
rovněž anonymně. 
Stěžovatel si může pro vyřízení stížnosti zvolit svého zástupce. 
 
Způsob řešení stížností podaných písemnou formou je vždy stěžovateli oznámen písemně. V 
případě, že stěžovatel není se způsobem řešení spokojen, může se obrátit se svou stížností na 
7 
 
zřizovatele Střediska, kterým je Město Frýdlant nad Ostravicí. Stížnosti přijímá odbor 
sociálních věcí Města Frýdlant nad Ostravicí.  
Se svou stížností se může obrátit klient i na jiné kompetentní orgány např.: Úřad 
Moravskoslezského kraje, odbor sociálních věcí, Ministerstvo práce a sociálních věcí, Úřad 
vlády České republiky – veřejný obhájce práv. 
Stížnost je zpravidla vyřízena do 30 kalendářních dnů – resp. do této doby musí být stěžovatel 
zpraven o výsledku řešení jeho stížnosti. O řešení je stěžovatel zpraven kompetentními 
pracovníky (vedoucí úseku, metodik, ředitel).  
 
Vedoucí pracovníci pravidelně informují klienty o možnostech a způsobech podávání podnětů 
a stížností. Pověření pracovníci klientů služeb jsou povinni zajistit zprostředkování podávání 
podnětů a stížností. 
 
Vedení Střediska pravidelně kontroluje a vyhodnocuje podněty a stížnosti. 
Problematikou podávání stížnosti a jejich řešením se podrobně zabývá směrnice Pravidla pro 
podávání stížnosti č. 170414/Ř, ve znění pozdějších aktualizací, která je k dispozici každému 
klientovi a je vyvěšena na každém pokoji ve Středisku. 
 
13. Důvody ukončení smlouvy o poskytování sociální služby  
 
Důvody ukončení platnosti smlouvy jsou uvedeny v samotné smlouvě a v Domácím řádu. 
 
Sociální služba je poskytována v rámci Moravskoslezského kraje, zejména v rámci obce 
s rozšířenou působností města Frýdlant nad Ostravicí. 
 
 
 
Zpracoval: Ing. Jiří Hořínek, ředitel 
Ve Frýdlantu nad Ostravicí dne 13. 8. 2018 
 
