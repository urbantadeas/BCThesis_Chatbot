Popis realizace poskytované sociální služby 
 
V souladu se zákonem 108/2006 Sb., o sociálních službách, ve znění pozdějších 
předpisů  
a vyhláškou č. 505/2006 Sb., kterou se provádějí některá ustanovení zákona o 
sociálních službách, ve znění pozdějších předpisů 
 
 
Název poskytovatele 
SeneCura SeniorCentrum Chotěboř s.r.o. 
Název služby 
Domov pro seniory  
1. Veřejný závazek 
a. Poslání  
Život pokračuje s námi – podporujeme osoby se sníženou soběstačností zachovávat 
důstojný život v příjemném prostředí.“ 
Posláním služby domov pro seniory SeniorCentra je odborně poskytovat pomoc, 
podporu a péči lidem se sníženou soběstačností zejména z důvodu věku. Snahou je 
vytvoření podmínek pro pokračování života tak, jak jsou zvyklí samotní klienti. 
Naší vizí je život seniorů v harmonii – tedy propojení sociální a zdravotní péče na 
špičkové úrovni s důrazem na individuální potřeby, kvalitu a úctu. 
 
b. Cíle  
Podporovat klienta v udržení soběstačnosti a v základních úkonech sebeobsluhy  
Zachovat u klientů stávající zdravotní stav, popřípadě podporovat jeho zlepšení. 
Podporovat klienta v udržování kontaktu s rodinou, přáteli a společenským 
prostředím. Vytvářet příjemné podmínky pro aktivní trávení volného času. 
Podporovat klienta v rozumových, smyslových a motorických dovednostech. 
 
c. Okruh osob 
Lidé, kteří dosáhli 60 let věku, jejichž potřeba sociální a zdravotní podpory je taková, 
že jim neumožňuje pobyt v domácím prostředí. Cílovou skupinou jsou klienti z kraje 
Vysočina.  
 
d. Zásady poskytování sociální služby 
Týmová práce. 
Vzájemná důvěra a respekt. 
Individuální přístup v poskytování služeb reagující na aktuální potřeby klienta. 
Respektování práva volby. 
Podpora samostatnosti a soběstačnosti. 
Humanita a podpora lidské důstojnosti. 
Úcta k člověku. 
2. Jednání se zájemcem o službu, vstup uživatele do služby, uzavření smlouvy 
Se zájemcem o službu jsou předem projednávány podmínky poskytování služby. 
Sociální pracovnice realizuje sociální šetření, jedná se zájemcem, případně i s jeho 
osobami blízkými. S každým novým uživatelem je uzavřena písemná smlouva 
o poskytování služby. Poskytování služby je přizpůsobeno potřebám uživatele 
ve spolupráci s jeho klíčovým pracovníkem. Klíčový pracovník věnuje zvýšenou 
pozornost uživatelům služby v době adaptace, vede záznamy o průběhu péče 
a ve spolupráci s celým týmem hledá možnosti, jak pomoci uživateli a realizovat jeho 
osobní přání a cíle.  
3. Popis služby 
a.    Naplnění základních činností ze zákona 
Ubytování v jednolůžkových a dvoulůžkových pokojích s vlastním, či společným 
sociálním zařízením – bezbariérový přístup. 
 Stravování (výběr ze dvou jídel k obědu, 5-6 jídel denně, specializovaná úprava 
stravy). 
 Aktivizační činnosti: pravidelný program s nabídkou rukodělných činností, cvičení, 
kulturních a společenských akcí. 
Podpora a pomoc při zvládání běžných úkonů péče o vlastní osobu. 
 Podpora a pomoc při osobní hygieně nebo poskytnutí podmínek pro osobní hygienu. 
 Sociálně terapeutické činnosti zajišťující zlepšení stavu a kvality života klienta 
(reminiscenční terapie, canisterapie, apod.). 
 Základní sociální poradenství (např. vyřízení příspěvku na péči či odkázání, 
doporučení jinou odpovídající službu). 
 Pomoc při uplatňování práv, oprávněných zájmů a při obstarávání osobních 
záležitostí či komunikace s úřady. 
 Zprostředkování kontaktu se společenským prostředím. 
b. Finanční spoluúčast uživatele na službě 
Výše úhrad se řídí zákonem o sociálních službách a prováděcí vyhláškou k tomuto 
zákonu a po zaplacení úhrady za ubytování a stravu musí klientovi zůstat alespoň 15 
% jeho příjmu pro vlastní potřeby. Sazebník úhrad pro zájemce je uveden na 
webových stránkách https://chotebor.senecura.cz/pro-zajemce/.  Za poskytovanou 
službu náleží poskytovateli  příspěvek na péči ve výši přiznané uživateli.  
 
c. Způsob podávání a vyřizování stížností 
Stížnost, námět či připomínku může podat zájemce o službu, klient, opatrovník, 
pracovník zařízení, rodinný příslušník, blízký člověk či jiná fyzická či právnická osoba 
zastupující zájem klienta.  
V případě potřeby má stěžovatel k dispozici tlumočníka. Na žádost klienta 
SeniorCentrum pomůže tlumočníka zajistit. 
Stížnost lze podat písemnou formou (i emailem), ústní (i telefonickou) formou nebo 
anonymně.  
PÍSEMNÁ FORMA PODÁNÍ STÍŽNOSTI:  
V budově SeniorCentra jsou umístěny schránky pro případné stížnosti, podněty, 
připomínky, přání či pochvaly, kam mohou klienti svá sdělení vhazovat. Klient může 
sám nebo s pomocí personálu či jiné osoby vypsat „Protokol pro podání stížnosti“, 
není to však podmínkou, sdělení lze napsat i na jakýkoliv prázdný list papíru. 
Protokoly pro podání stížnosti jsou k dispozici u sociální pracovnice v kanceláři 
SeniorCentra či u každé schránky, která je označená. Vyplněný „Protokol pro podání 
stížnosti“ může klient předat personálu SeniorCentra nebo jej vhodit do již zmiňované 
schránky. U schránek jsou umístěny i „Protokoly pro podání podnětů, připomínek, 
přání či pochval“. 
Stížnost zaslanou e-mailem nebo faxem sociální pracovnice vytiskne, zaeviduje 
a řeší. Pokud si stěžovatel přeje, je vyrozuměn o výsledku vyřešení stížnosti opět 
prostřednictvím e-mailu. 
ÚSTNÍ FORMA PODÁNÍ STÍŽNOSTI: 
Ústní stížnosti, podněty, připomínky, přání a pochvaly může klient podat jakémukoli 
pracovníkovi nebo svému klíčovému pracovníkovi. Ten sdělení zapíše do „Protokolu 
o podání stížnosti“ nebo do „Protokolu o podání podnětu, připomínky, přání a 
pochvaly“ a předá sociálnímu pracovníkovi nebo na žádost klienta předá přímo 
řediteli SeniorCentra. 
 
 ANONYMNÍ STÍŽNOST: 
S anonymní stížností je nakládáno jako s jakoukoliv jinou stížností s tím rozdílem, že 
řešení stížnosti není komu sdělit a s kým projednat. Po vyřešení stížnosti je tato 
informace vyvěšena na veřejné informační nástěnce SeniorCentra. Každý měsíc je 
vyvěšena informace, zdali v předešlém měsíci byly nebo nebyly řešeny nějaké 
anonymní stížnosti a pokud ano, tak jak. Anonymní stěžovatel může v „Protokolu pro 
podání stížnosti“ zaškrtnout, že nechce být informován na veřejné informační 
nástěnce. I v takovémto případě je stížnost posouzena. Pokud je stížnost oprávněná, 
je řešena a je sjednáno nápravné opatření. Výsledek se může stěžovatel dozvědět 
v kanceláři sociální pracovnice. 
 
Schránky na stížnosti, podněty, připomínky, přání a pochvaly jsou rozmístěny 
po budově SeniorCentra, zpravidla v každém patře a tak, aby bylo zajištěno 
soukromí v případě podávání anonymní stížnosti. Schránka je označena názvem, 
pravidly pro podávání stížností, obrázkovým průvodcem a adresami, kam je možné 
stížnost podat. U každé schránky jsou k dispozici formuláře pro podávání stížností 
a formuláře pro podávání podnětů, připomínek, přání a pochval.  
Imobilní nebo nevycházející klient má také možnost podat anonymní stížnost a to 
pomocí mobilní schránky. Kolování mobilní schránky na pokojích u těchto klientů 
zajišťuje sociální pracovnice dle časového plánu, mobilní schránka je na pokoji 
u klienta umístěna na dva až tři dny, pak je přemístěna k jinému klientovi, který 
nemůže nebo nechce vycházet z pokoje a vybírána je 1x týdně. Klient je sociální 
pracovnicí informován o tom, kdy mu bude schránka na pokoji k dispozici. Schránka 
je označena – „Mobilní schránka na stížnosti, podněty, připomínky, přání a pochvaly“. 
Lhůta pro vyřízení stížnosti je s přihlédnutím k závažnosti maximálně 30 dní. 
Pracovníci zařízení se zavazují k tomu, aby při vyřizování stížností zabránili 
možnému vzniku střetu zájmů a ochránili tak i bezpečnost stěžovatele. 
Samozřejmostí je i dodržování lidských práv a ochrana osobních i citlivých údajů 
všech dotčených osob. Je zamezeno jakékoliv diskriminaci těchto subjektů. 
 
 
 
 
V případě nespokojenosti s vyřízením stížnosti má stěžovatel možnost obrátit se k 
nadřízenému orgánu: 
 
SeneCura s.r.o. 
Ke Smíchovu 1144/144 
154 00 Praha 5 – Slivenec 
Telefon: 257 314 218 
 
Vzhledem k tomu, že současná právní úprava nestanovuje kompetence jednotlivých orgánů, 
doporučujeme se v záležitostech týkajících se registrací sociálních služeb obrátit na Krajský 
úřad Kraje Vysočina, v záležitostech týkajících se kvality poskytovaných služeb na inspekce 
sociálních služeb Ministerstva práce a sociálních věcí, případně na Kancelář veřejného 
ochránce práv – Ombudsmana. 
 
Krajský úřad Kraje Vysočina,  
Žižkova 57, 587 33 Jihlava  
tel.: 564 602 111,  
email: posta@kr-vysocina.cz  
 
Inspekci sociálních služeb,  
Podskalská 19, 128 01 Praha 2 
tel.: 221 922 141,  
e-mail: jana.landova@mpsv.cz. 
 
Kancelář Veřejného ochránce práv,  
Údolní 39, 602 00 Brno 
tel.: 542 542 888,  
e-mail: podatelna@ochrance.cz 
 
d. Ukončení poskytování služby 
Pobyt klienta v SeniorCentru končí ze strany klienta: 
• 
Na základě vlastní žádosti. 
• 
Odchodem klienta do jiného zařízení. 
• 
Úmrtím klienta. 
Nebo je pobyt ukončen ze strany poskytovatele: 
• 
Rozhodnutím vedení SeniorCentra o ukončení pobytu klienta. 
 
e. Další doplňující informace 
 
4. Fakultativní služby (jsou-li poskytovány) 
Fakultativní služby nejsou poskytovány. 
 
5. Materiální, technické a hygienické podmínky pro zabezpečení sociální služby  
 
Charakteristika zařízení 
SeniorCentrum poskytuje klientům „domov“ a podle toho se snaží vytvořit vyhovující 
prostředí, vybavení a podmínky. Vzhled a stav domova je formován vzhledem 
k potřebám a přáním klientů. Klienti SeniorCentra mohou využívat prostory, které 
definujeme jako prostory společné a soukromé.  
Soukromé prostory – jsou užívány klientem jako soukromou osobou.  Pokoje 
v SeniorCentru jsou jednolůžkové a dvoulůžkové. Na dvoulůžkovém pokoji je za 
soukromý prostor považována adekvátní část pokoje a je důležitá domluva se 
spolubydlícím.  
Domácnost, kde žijí klienti využívající sociální službu „domov pro seniory“ jsou 
umístěny ve 2. patře nové budovy směrem do vnitřních prostor zahrady. Maximální 
počet klientů v dané domácnosti je šedesát. V této domácnosti se nachází dvanáct 
jednolůžkových pokojů a dvacet čtyři dvoulůžkových pokojů. Ve druhém patře jsou 
k dispozici pro klienty balkony s bezpečnostními prvky. Z domácnosti v přízemí je 
možné jít do venkovních prostor zahrady, které je ohraničena plotem. 
Pokoje jsou vybaveny elektrickými polohovatelnými postelemi, které je možno 
v případě potřeby dovybavit hrazdou, nočními stolky, televizí, stolem a židlemi 
s područkami, komodou. Každý klient má také svou uzamykatelnou nástavcovou 
skříň s trezorem. Součástí každého pokoje je sociální zařízení s bezbariérovým 
sprchovacím koutem. Intimita je na pokojích v případě potřeby zajištěna pomocí 
mobilní zástěny.   
Klientům umožňujeme, aby každý soukromý prostor vyjadřoval jejich individualitu.  
Klienti si mohou pokoj vybavit vlastními drobnými předměty, které jim připomínají 
domov, tak, aby se v pokoji dobře cítili (např. fotografie, obrázky, hodiny, kalendář, 
květiny, deka, polštářky atd.). Vlastním nábytkem si klienti mohou dovybavit pokoj po 
předchozí domluvě s ředitelem SeniorCentra s přihlédnutím k možnostem prostor.   
Klient může používat vlastní elektrické spotřebiče (televizní přijímač, rozhlasový 
přijímač, ledničku, varnou konvici, CD přehrávač, mikrovlnou troubu, počítač, 
video atd.), které pravidelně procházejí revizní kontrolou dle předpisů.   
Pokoje jsou vybaveny, aby vyhovovaly individuálním potřebám klienta (polohovací 
lůžka, bezbariérovost, široké dveřní zárubně pro vozík nebo postel, vhodná madla, 
vhodné osvětlení, zvýšené WC apod.).  
Společné prostory  - prostory, které využívají klienti společně  
- vstupní haly  
- chodby  
- jídelna  
- denní místnosti (klubovny)  
- zahrada  
Společné prostory jsou vyzdobené obrazy a květinami, o které mohou pečovat 
i klienti SeniorCentra. V prostorách zahrady je možné pěstovat různé květiny 
a bylinky. Klienti se mohou dle svých zálib na pěstování podílet. 
 
 
 
 
Jméno a podpis oprávněné osoby: 
Jan Špidlen 
 
 
 
v Chotěboři  
Dne 08.12.2022 
