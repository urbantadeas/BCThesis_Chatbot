Domov pro seniory Bažantnice, příspěvková organizace, 
tř. Bří Čapků 3273/1, 695 01 Hodonín 
 
 
POPIS REALIZACE POSKYTOVÁNÍ SOCIÁLNÍ SLUŽBY 
 
Domov pro seniory Bažantnice, příspěvková organizace, je pobytové zařízení sociálních služeb, 
zřízené Jihomoravským krajem a provozuje sociální službu domov pro seniory dle § 49,           
zák. č. 108/2006 Sb., o sociálních službách, ve znění pozdějších předpisů 
 
Východiska poskytování sociální služby 
 
Posláním naší sociální služby je poskytnout seniorům, kteří pro svou sníženou soběstačnost 
nemohou vést samostatný život ve svém domově, bezpečné a důstojné prostředí k jejich dalšímu 
životu prostřednictvím komplexu sociálních služeb. 
 Poskytujeme radu a pomoc k zachování dosavadního stupně soběstačnosti a aktivity        
a k jejich dalšímu rozvoji . Při úplné ztrátě soběstačnosti poskytujeme celodenní pomoc.  
 Usilujeme o vytváření podmínek a příležitostí pro běžný způsob života, podobný životu 
mimo domov 
 Usilujeme o zajištění maximální míry osobní svobody a rozhodování o svém životě. 
 Podporujeme zachování kontaktů s rodinou a přirozeným prostředím klienta, využívání 
místních služeb, na které byl klient dosud zvyklý. 
Služby poskytujeme celoročně dle individuálních potřeb na základě smlouvy o poskytnutí 
služby sociální péče . 
 
Kapacita sociální služby: 102 lůžek 
Poskytování  komplexu sociálních služeb spočívá v zajištění ubytování, stravování, úklidu, 
praní, žehlení a oprav prádla, ošetřovatelské a hygienické péče, kulturní a společenské činnosti, 
sociálního poradenství, zprostředkování kontaktu se společenským prostředím a rodinou, 
zprostředkování dalších služeb (např. praktický lékař, odborní lékaři, kadeřnictví, pedikúra, 
duchovní péče). 
Cílovou skupinou poskytování sociální služby jsou senioři, kteří pro svou sníženou 
soběstačnost nemohou vést samostatný život ve svém domově, potřebují pravidelnou pomoc     
a zároveň péči o ně nelze zajistit dostupnými terénními službami nebo za pomoci rodiny či 
blízkých osob. 
Sociální služba je určena pro seniory, kteří dosáhli 60 let věku. 
Naši službu neposkytujeme osobám 
 kterým lze péči zajistit jinak v jejich domácím prostředí 
 Osobám, jejichž zdravotní stav vyžaduje léčení a ošetřování v lůžkovém zdravotnickém 
zařízení 
 Osobám s duševní poruchou, jejíž projevy by byly příčinou závažného narušení 
klidného soužití s ostatními klienty 
 Osobám závislým na alkoholu nebo jiných nealkoholových drogách, které by                     
v důsledku závislosti narušovaly klidné soužití s ostatními klienty 
 
Zajišťujeme tyto služby: 
- 
Celoroční ubytování v jednolůžkových a dvoulůžkových pokojích 
- 
Celodenní 
stravování: 
je 
zajištěno 
v rozsahu 
snídaně-oběd-svačina-večeře,                       
u diabetické stravy 2.večeře. Oběd si mohou klienti vybrat ve dvou pracovních dnech  
ze dvou druhů (u dietního omezení není možnost výběru). 
- 
Služby péče:  
a) pomoc při zvládání běžných úkonů péče o vlastní osobu 
b) pomoc při osobní hygieně nebo poskytnutí podmínek pro osobní hygienu 
c) zprostředkování kontaktu se společenským prostředím 
d) sociálně terapeutické činnosti 
e) aktivizační činnosti 
f) pomoc při uplatňování práv, oprávněných zájmů a při obstarávání neodkladných 
osobních záležitostí 
  
Vstup klienta do sociální služby 
Zájemci o naši sociální službu mohou získat informace pří osobním jednání u sociální 
pracovnice domova nebo ředitelky, dále na webových stránkách www.ds-hodonin.cz. 
Zájemcům a jejich rodinám je umožněna prohlídka zařízení i před podáním žádosti o poskytnutí 
služby. Při rozhovorech se zájemce dotazujeme, jak mu má naše sociální služba pomoci, ve 
kterých konkrétních oblastech života potřebuje podporu. Při tomto rozhovoru si zájemce může 
sám nahlas formulovat své představy a požadavky a tak si je lépe ujasnit, zjistit, zda je naše 
sociální služba pro něho vhodná či nikoliv. My sami doporučujeme jiný způsob poskytnutí 
sociální služby, pokud se ujistíme, že potřeby zájemce neodpovídají povaze našich služeb.  
Pokud je zájemce naší cílovou skupinou a má zájem o sociální službu, je mu poskytnut formulář 
žádosti včetně příloh. Žádost se po přijetí znovu posuzuje a se žadatelem je dohodnuta schůzka 
u něho doma k došetření a ujasnění si požadavků. Poté je žádost zavedena do evidence žadatelů.  
Jakmile se žádost konkrétního žadatele stane v rámci evidence zájemců aktuální, je žadatel 
kontaktován sociální pracovnicí a vyzván k nástupu do domova a je s ním dohodnuta schůzka 
ke stanovení rozsahu péče a podpory, k upřesnění pobytu u nás a jsou mu předány dokumenty 
k seznámení – návrh smlouvy, domácí řád a další vnitřní směrnice. Na tuto schůzku přichází 
sociální pracovnice a budoucí klíčový pracovník. 
Pokud oslovený žadatel odmítne nástup do domova, jeho žádost je vyřazena z evidence 
žadatelů. 
Klientem se zájemce stává podpisem Smlouvy o poskytnutí služby sociální péče. Smlouva 
obsahuje ustanovení o adaptační době v trvání tří měsíců, během které může klient ukončit 
pobyt bez nutnosti písemné výpovědi Smlouvy. Klíčový pracovník seznamuje klienta s chodem 
zařízení, je mu oporou v adaptačním období a plánuje s ním průběh služby. Klienti jsou                 
o plánování průběhu služby informováni při schůzce před nástupem a jsou pak s nimi průběžně 
vedeny rozhovory nutné k získání informací pro plánování služby. Plánování sociální služby je 
upraveno vnitřní směrnicí domova. 
Smlouva dále obsahuje ustanovení o způsobech ukončení poskytování sociální služby                   
– dohodou smluvních stran, výpovědí ze strany klienta, výpovědí ze strany poskytovatele, 
úmrtím klienta nebo zánikem služby.  
Pro zlepšení kvality služeb jsou vypracována pravidla pro podávání stížností. Klienti jsou s ní 
seznámeni před nástupem a jsou volně k dispozici ve schránkách na každém podlaží. 
V pravidlech jsou určeni zaměstnanci, kteří přijímají žádosti, způsob a termíny pro vyřízení 
stížnosti, forma, jakou má být vyřízení stížnosti provedeno i povinnosti ostatních zaměstnanců 
při přijímání stížností. Oznámení o vyřízení stížnosti klient dostává písemně. Klienti mohou 
dávat své stížnosti i anonymně do určených schránek. 
Volně k dispozici jsou i ostatní vnitřní předpisy – domácí řád, pravidla pro úhradu služeb, 
návštěvní řád. 
 
Život v domově 
 
Klientům jsou k dispozici nepřetržitě pracovníci v přímé péči – tj. pracovník v sociálních 
službách, všeobecná sestra, v pracovních dnech sociální pracovníci a ostatní pracovníci 
domova. Domov navštěvuje 2x týdně praktický lékař, 1x za dva měsíce psychiatr, zajišťujeme 
návštěvy u odborných lékařů. 
Klienti služby v rámci svých fyzických sil a psychických možností sami rozhodují o využití 
svého času, o návštěvách svých blízkých, využívání služeb (kadeřnice, pedikérka),                       
o naplňování duchovních potřeb. Nákupy uskutečňujeme 1x za dva týdny nebo si klienti mohou 
s dopomocí nakoupit v blízké samoobsluze. Klientům je k dispozici řada aktivit skupinových    
i individuálních. Dále organizujeme společenské akce, výlety do města, návštěvy místních 
zajímavostí (ZOO, muzeum, knihovna, akce pořádané městem Hodonín).  Podporujeme 
kontakty s rodinou a známými, za tímto účelem jsou stanoveny návštěvní hodiny jen rámcově,  
(mimo dobu podávání jídla), klienti mohou kdykoliv odjet na návštěvu za svými blízkými. 
Návštěvníkům klientů je umožněn vstup do domova s domácími mazlíčky.  
  
Materiálně technické zabezpečení 
Budova Domova pro seniory Bažantnice se nalézá na okraji sídliště Bažantnice, v blízkosti 
městského lesa. Byla postavena a uvedena do provozu v r. 1977. Sestává ze dvou částí – obytné 
a technické, které jsou navzájem propojeny. Obytná část je panelová osmipodlažní budova 
s plochou střechou, v přízemí jsou umístěny kanceláře, šatny, spisovna a prádelenský provoz. 
V 1. poschodí je 13 dvoulůžkových pokojů s vlastním příslušenství, denní místnost personálu, 
kuchyňka, centrální koupelna se zvedací vanou a klubovna. Jídlo se na tomto oddělení podává 
klientům na pokoje. Nábytek v pokojích je majetkem domova, pokoje jsou vybaveny 
polohovacími lůžky, křesly, komodami, jídelními stolky nebo stoly se židlemi, šatními skříněmi 
a botníkem. Výměra pokojů je stejná – 27 m2 . Na 2. - 7. patře jsou jednolůžkové pokoje v počtu 
79 s kuchyňkou a příslušenstvím. Dvě třetiny pokojů mají francouzské okno se zábradlím. 
Pokoje jsou vybaveny nábytkem domova a koberce zde nejsou povoleny. Klienti si mohou vzít 
běžné domácí elektrické spotřebiče, mimo zařízení na vaření a praní prádla, vybavit si pokoj 
oblíbenými předměty, které zútulní prostředí pokoje a navodí pocit domova.  Ke společnému 
stravování slouží dvě jídelny na patrech, dále jsou k dispozici dvě centrální koupelny se zvedací 
vanou, klubovna, dílna pro ruční práce. Strava se podává v jídelnách, pro imobilní klienti je 
zajištěn roznos stravy na pokoje. Personál má své zázemí na dvou denních místnostech. 
V budově jsou v provozu dva výtahy – osobní a lůžkový (pro šest osob) s možností přepnutí na 
náhradní zdroj energie. Budova má bezbariérový vstup. V technické části se nalézá stravovací 
provoz, společenský sál, klubovna, hala a kotelna. Zařízení je plně soběstačné ve všech 
základních službách, které spadají do úhrady: příprava stravy, praní prádla, úklid, údržba. 
 
 
V Hodoníně dne 1.9.2022 
 
 
 
 
Ing. Vladimíra Křížková 
ředitelka 
