SOCIÁLNÍ SLUŽBY MĚSTA MIMOŇ 
příspěvková organizace 
Pražská 273/I, 471 24 Mimoň 
e-mail: dumduch.mimon@volny.cz, tel.: 487 864 669 
___________________________________________________________________________
Popis realizace poskytování sociálních služeb 
 
1) Poslání, cíle, zásady a cílová skupina 
 
Posláním domova pro seniory je poskytování služeb pro osoby, které mají sníženou 
soběstačnost a péči o vlastní osobu, jejichž situace vyžaduje pravidelnou pomoc jiné fyzické 
osoby a tato pomoc nemůže být poskytnuta jiným způsobem než prostřednictvím pobytové 
služby. Poskytovat klientům takové služby, aby zůstali nadále součástí společnosti, zachovali 
si důstojnost, soukromí a vlastní vůli, a to na základě jejich individuálních potřeb. Vytvářet 
klientům příjemné a bezpečné prostředí. 
 
Cíle domova pro seniory: 
• poskytovat plnohodnotnou sociální a ošetřovatelskou péči na základě potřeb klientů 
• v maximální možné míře podporovat klienty v péči o vlastní osobu a v soběstačnosti 
• podporovat, vytvářet a udržovat vztahy klientů s vlastními rodinami a dalšími jim 
blízkými osobami 
• vytvářet podmínky pro aktivní prožívání volného času 
• zprostředkování veřejných služeb, kontaktů s městem, úřady apod. 
 
Zásady domova pro seniory: 
• individuální přístup ke klientovi 
• respektování práv klienta 
• zachování lidské důstojnosti a dodržování mlčenlivosti  
• respektování soukromí klienta 
 
Cílovou skupinou domova pro seniory jsou senioři a osoby, které z důvodu dlouhodobého 
nepříznivého stavu potřebují pomoc jiné fyzické osoby při péči o vlastní osobu pro zajištění 
soběstačnosti, ale nepotřebují nepřetržitou lékařskou péči.  
Věková kategorie – osoby, které dosáhly věku 65 let. V případech hodných zvláštního zřetele 
mohou být přijaty osoby od 55 let. Tato výjimka bude individuálně posuzována ve spolupráci 
se zřizovatelem. 
 
 
2) Nabízené činnosti 
 
Domov pro seniory poskytuje služby v rozsahu základních činností vymezených v §49 odst.1, 
zákona č.108/2006 Sb., o sociálních službách: 
 
• Poskytnutí ubytování – v bezbariérovém domově poskytujeme ubytování pro 65 
klientů ve 4 jednolůžkových, 5 dvoulůžkových a 17 třílůžkových pokojích. Ve volném 
čase lze využívat společenské místnosti, výtvarnou dílnu, prostorný park a terasu, která 
je součástí Domova. 
• Poskytnutí stravy – domov zajišťuje svým klientům celodenní stravu prostřednictvím 
vlastní kuchyně. Stravu si mají možnost klienti vybírat a objednávat ze sestaveného 
jídelního lístku. 
• Pomoc při zvládání běžných úkonů péče o vlastní osobu – péči zajišťují pracovníci 
v sociálních službách. Jedná se především o pomoc při oblékání, svlékání, pomoc při 
přesunu na lůžko nebo vozík, pomoc při vstávání z lůžka, uléhání či změna poloh, 
podávání jídla a pití a pomoc při samostatném pohybu ve vnitřním nebo venkovním 
prostoru. 
• Pomoc při osobní hygieně nebo poskytnutí podmínek pro osobní hygienu – 
koupání, sprchování, pomoc při použití WC 
• Zprostředkování kontaktu se společenským prostředím – pracovníci domova 
podporují klienty k využívání běžně dostupných služeb, podporují vztahy klientů s 
vlastními rodinami a dalšími jim blízkými osobami 
• Sociálně terapeutické činnosti – klienti domova jsou v těchto činnostech podporováni 
za účelem udržení osobních a sociálních schopností a dovedností 
• Aktivizační činnosti – v domově probíhají pod vedením pracovníků sociálních služeb. 
Je nabízena velká škála různých aktivit v zařízení i mimo zařízení a tím mají klienti 
možnost vyplnit volný čas ve společnosti svých vrstevníků a pokračovat ve 
společenském životě. 
• Pomoc při uplatňování práv, oprávněných zájmů a při obstarávání osobních 
záležitostí – jedná se o informace o poskytovaných službách organizace, obstaráváním 
osobních záležitostí (jednání s úřady, zajištění sociálních dávek, pomoc při nakládání s 
financemi, pomoc s právními záležitostmi atd.). Tuto pomoc zajišťuje sociální 
pracovnice Domova.  
 
Zdravotní péče – ta je v Domově poskytována v nepřetržitém provozu kvalifikovaným 
zdravotnickým personálem. Lékařskou péči zajišťuje obvodní lékař, lékař z oboru psychiatrie. 
Lékaře specialisty je možné domluvit individuálně. 
 
3) Jednání se zájemcem o službu 
 
Zájemce o sociální službu poskytovanou naším domovem pro seniory zjistí bližší informace: 
• na webových stránkách Sociálních služeb města Mimoň www.ddmimon.cz, kde jsou 
rovněž ke stažení potřebné dokumenty 
• osobní návštěvou v Domově pro seniory, telefonicky, e-mailem 
Při jednání se zájemcem o službu postupujeme podle standardu č.3, kdy proběhne předání 
žádosti, zjistí se, zda jsou naše služby pro zájemce vyhovující. Ze strany poskytovatele může 
dojít i k odmítnutí zájemce o služby na základě zákonem stanovených důvodů. 
 
4) Uzavírání smlouvy o poskytnutí sociální služby 
Při uzavírání smlouvy se zájemcem o službu postupujeme podle standardu č.4. Smlouva se 
vyhotovuje v písemné formě, zájemci jsou vysvětleny veškeré náležitosti smlouvy a sepisuje 
se na dobu neurčitou. Na žádost zájemce může být při podepisování smlouvy přítomen rodinný 
příslušník, nebo osoba, kterou si sám zvolí. 
 
5) Úhrada za poskytování sociální služby 
Sociální služby se poskytují za úhradu, dle aktuálního ceníku, který je umístěn na webových 
stránkách domova. Výše úhrad se řídí §15 prováděcí vyhlášky č. 505/2006 Sb. a §71 a §73 
zákona č.108/2006 Sb., o sociálních službách  
 
 
6) Stížnosti 
Zájemci o službu jsou informováni o možnostech podávání stížností. Při evidenci a řešení 
stížností postupujeme podle standardu č.7. Stížnosti bereme jako zpětnou vazbu, díky níž 
můžeme zkvalitňovat naše služby. 
 
 
7) Důvody ukončení poskytování sociální služby 
Výpovědní důvody a výpovědní lhůty ze strany poskytovatele jsou uvedeny ve smlouvě o 
poskytování sociální služby a klient je s nimi seznámen při jejím podepisování. Klient může 
poskytování služeb ukončit kdykoliv bez udání důvodu. 
 
 
8) Prostředí a územní působnost, ve kterém je služba poskytována 
Domov pro seniory se nachází na okraji města Mimoň, na adrese Pražská 273, a je součástí 
Sociálních služeb města Mimoň. Zřizovatelem Sociálních služeb je město Mimoň. Prostředí a 
vybavení domova odpovídá kapacitě, charakteru poskytovaných služeb, potřebám a zájmům 
našich uživatelů – seniorů, a jsou to především:  
 
• 
bezbariérovost – k dispozici je v Domově výtah, který zajišťuje pohyb klientů 
mezi patry, dále jsou v přízemí zbudovány dva nájezdy, které pomáhají klientům 
zdolávat dvoje schody a venkovní rampa 
• 
sociální zařízení – je zařízeno bezbariérově v každém křídle 
• 
světelná a tepelná pohoda  
• 
kompenzační zařízení a pomůcky 
• 
čistota  
• 
doprava osobními auty a devítimístným tranzitem  
 
