POPIS REALIZACE POSKYTOVÁNÍ SOCIÁLNÍCH SLUŽEB 
 
NÁZEV POSKYTOVATELE: NADĚJE 
DRUH SLUŽBY: DOMOV PRO SENIORY 
IDENTIFIKÁTOR: 4961534 
FORMA SLUŽBY: POBYTOVÁ 
NÁZEV ZAŘÍZENÍ: DŮM POKOJNÉHO STÁŘÍ NEDAŠOV 
MÍSTO POSKYTOVÁNÍ: NEDAŠOV 161, 763 32 NEDAŠOV 
 
POSLÁNÍ 
Posláním služby je dle potřeb a schopností seniora poskytovat péči a podporu tak, aby byly zajištěny 
důstojné podmínky pro život ve stáří, bezpečné prostředí a začleněnost v místním společenství; 
služba je poskytována na křesťanských principech. 
 
CÍLOVÁ SKUPINA 
Služba je určena seniorům od 65 let, kteří mají sníženou soběstačnost zejména z důvodu svého věku 
a jejichž nepříznivá sociální situace vyžaduje pravidelnou pomoc jiné osoby. 
 
ZÁSADY POSKYTOVÁNÍ SOCIÁLNÍ SLUŽBY 
Respektování lidských práv – služby jsou poskytovány na základě ochrany a dodržování práv klientů. 
Kvalita a bezpečnost – uplatňování nových metod práce s klienty, předcházení rizikům a pravidelné 
hodnocení kvality poskytovaných sociálních služeb. 
Princip rovnosti – pracovníci respektují každého klienta, s každým pracují individuálně, přistupují ke 
klientům bez předsudků, ke všem spravedlivě, s pochopením, úctou a empatií. 
Individuální přístup – individuální plánování péče a osobních cílů klienta vycházejících z jeho přání, 
možností, schopností a aktuálního zdravotního a psychického stavu. 
Samostatnost – to, co může klient zvládnout sám, mu nebude odepíráno a prováděno personálem 
domova. 
Princip partnerství – klient je pro poskytovatele rovnocenným partnerem, který dle úrovně svých 
fyzických a duševních sil spolurozhoduje o rozsahu a metodách poskytování podpory a pomoci. 
Odbornost – pracovníci se účastní školení a dalšího vzdělávání a zvyšují si tak odbornou úroveň 
poskytovaných služeb. 
Respektování soukromí – všichni zaměstnanci domova respektují soukromí klientů. 
Sociální začleňování – nácvik využívání institucí poskytujících služby veřejnosti. 
Respektování svobodné vůle – v průběhu poskytování sociální služby má klient možnost kdykoliv 
uplatnit svou vlastní vůli, např.: 
 
změnit, doplnit svůj individuální plán 
 
využívat nabízené služby, atd. 
 
přijímat návštěvy 
 
chodit sám na nákupy, vycházky 
 
oblékat se dle vlastní volby 
 
využívat společné prostory zařízení 
 
rozhodovat o svém volném čase 
 
ukončit pobyt v zařízení atd. 
 
JEDNÁNÍ SE ZÁJEMCEM O SLUŽBU, VSTUP UŽIVATELE DO SLUŽBY 
Se zájemcem o službu, s jeho rodinnými příslušníky jedná sociální pracovník, ředitel pobočky nebo 
jím pověřený pracovník. Poskytovatel jim nabízí informační materiály, prohlídku zařízení a veškeré 
informace týkající se podmínek a způsobu poskytování sociální služby. Pracovník, který jedná se 
zájemcem o službu, dohodne s ním cíle, formu, průběh a podmínky. Respektuje přitom právo zájemce 
na vlastní formulování potřeb a cílů. Pracovník se v jednání přizpůsobí zájemci a jeho možnostem. 
Poskytovatel seznámí zájemce o službu s Domácím řádem. Při dohodnutí podmínek poskytování 
sociálních služeb uzavírá zájemce s poskytovatelem písemnou Smlouvu o poskytování sociální 
služby. Zájemce je před podpisem Smlouvy vždy řádně seznámen se svými právy a povinnostmi. Má 
dostatek času, aby se seznámil s Domácím řádem a obsahem Smlouvy o poskytování sociálních 
služeb.  
Zájemce o službu může být odmítnut, pokud nesplňuje rozhodující kritéria pro cílovou skupinu klientů: 
 
osoba se nenachází v nepříznivé sociální situaci, např. nepotřebuje pomoc při zajišťování péče o 
vlastní osobu, 
 
zdravotní stav osoby vyžaduje poskytnutí ústavní péče ve zdravotnickém zařízení, 
 
osoba není schopná pobytu v zařízení sociálních služeb z důvodu akutní infekční nemoci, 
 
poskytovatel neposkytuje druh sociální služby, o kterou osoba žádá, např. osoba žádá o 
odlehčovací službu, 
 
s osobou byla ukončena smlouva z důvodu porušování jeho povinností vyplývajících ze smlouvy a 
mezi ukončením první a vznikem druhé smlouvy neuplynula doba alespoň 6 měsíců, 
 
poskytovatel služeb nemá dostatečnou lůžkovou kapacitu, pak je zájemce písemně vyrozuměn o 
tom, že je zařazen do Seznamu žadatelů pro Domov pro seniory a je informován, že bude 
kontaktován sociálním pracovníkem v případě, když se uvolní ve službě kapacita. 
 
osobám, jejichž chování by narušovalo kolektivní soužití, zejména z důvodů závažné mentální 
nebo psychické poruchy, chybění sociálních návyků nebo závislosti na návykových látkách. 
 
PODROBNÝ POPIS REALIZACE SLUŽBY 
Jedná se o poskytnutí ubytování, stravy, pomoc při hygieně a zvládání běžných úkonů péče o 
vlastní osobu. V Domově pro seniory pracují pracovníci v sociálních službách a zdravotničtí pracovníci 
v nepřetržitém provozu, kteří zajišťují komplexní péči včetně ošetřovatelské, na principu individuálního 
přístupu k potřebám klienta. Stravování zajišťujeme vlastní kuchyní, zohledňujeme přání obyvatel a 
dietní požadavky. Zprostředkováváme kontakt se společenským prostředím, sociální pracovnice 
spolupracuje s rodinami klientů. Organizujeme výlety a kulturní akce podle přání klientů. Domov je 
otevřený a přístupný veřejnosti, podporujeme aktivní přístup klientů k společenským aktivitám. 
Klademe důraz na respektování zvláštních potřeb klientů, zvláště na zachování bezpečnosti, orientace 
v realitě, důstojnosti a udržení soběstačnosti. Denně probíhají aktivizační činnosti pod vedením 
pracovníků v sociální službě, které jsou buď individuální, nebo skupinové. Prostřednictvím sociální 
pracovnice pomáháme při uplatňování práv, oprávněných zájmů a při obstarávání osobních 
záležitostí, na přání klienta spravujeme jeho depozita, zjišťujeme individuální potřeby klientů a 
pracujeme v jejich prospěch. 
 
METODY PRÁCE 
Klienty sociální služby jsou senioři, kteří se před příchodem do zařízení ocitli v sociálně nepříznivé 
situaci. Ta je dána některým z těchto faktorů, nebo jejich kombinací: vysoký věk, nepříznivý zdravotní 
stav a z něj vyplývající osamělost, pocit nenaplněnosti a neužitečnosti, pokles schopnosti se o sebe 
postarat, pokles schopnosti orientace v každodenním životě, nechtěná závislost na rodině, pocit 
ohrožení a nejistoty, potřeba pravidelné každodenní pomoci, nebo dohledu nad zdravotním stavem, 
imobilita nebo výrazně zhoršená schopnost pohybu a sebeobsluhy, nedostatek možnosti 
uspokojování osobních potřeb, nedostatek činností, společenských kontaktů a vztahů. 
Z výše uvedeného vyplývá nutnost využití metod případné sociální práce na individuální bázi. 
Prostředkem k realizaci sociální služby podle osobních potřeb klienta je individuální plán a plán péče. 
Ten stanoví, které konkrétní potřeby pomáhá sociální služba klientovi naplnit a v kterých potřebuje 
podpořit, aby je mohl naplňovat sám.  
Sociální práce se ve prospěch klienta propojuje s péčí zdravotní – kvalifikované zdravotní sestry 
pečují o zdraví klienta a zprostředkovávají odbornou lékařskou pomoc.  
Kromě individuální sociální práce realizují pracovníci v sociální službě pravidelné skupinové aktivity, 
které jsou zaměřeny na navazování a upevňování společenských vztahů, udržování zachovaných 
dovedností, paměťová a pohybová cvičení. 
 
VYŘIZOVÁNÍ STÍIŽNOSTÍ 
Stížnosti jsou chápány jako podnět ke zlepšení poskytované služby. Právo stěžovat si mají klienti, 
zaměstnanci, rodinní příslušníci i ostatní osoby. Stížnost lze podat ústně, písemně, telefonicky i 
anonymně. Písemně lze podat stížnost do Schránky na stížnosti, poštou nebo mailem.  K podání 
stížnosti, nebo připomínky lze použít přiložený Formulář u Schránky na stížnosti, která je na každé 
budově. Při vyřizování stížností pracovníci postupují podle vnitřní směrnice. Klienti jsou s těmito 
směrnicemi seznámeni při příjmu do zařízení a na schůzkách s ředitelem a sociální pracovnicí. Za 
správné vyřizování stížností, jejich evidenci a dodržování lhůt zodpovídá ředitel pobočky. 
 
 
UKONČENÍ SLUŽBY 
Ukončení poskytování sociální služby se děje na základě žádosti klienta nebo úmrtím klienta. Klient je 
oprávněn smlouvu vypovědět bez udání důvodu. K ukončení smlouvy ze strany poskytovatele může 
dojít v případě, že: 
 
klient hrubě porušuje své povinnosti vyplývající mu ze smlouvy. Za hrubé porušení se považuje 
zejména: 
- 
nezaplacení stanovené úhrady za poskytnuté služby, 
- 
nezaplacení úhrady za péči, 
- 
hrubé porušení povinností vyplývajících z domácího řádu, 
- 
zatajení výše příspěvku na péči, 
- 
zatajení nebo uvedení nesprávné výše svých příjmů v případě, že klient nárokuje snížení 
úhrady dle §73, odst. 3, zákona 108/2006 Sb. 
 
dojde ke zrušení pobytové služby, 
 
klient neuzavře dodatek této smlouvy, který stanoví změnu výše úhrady za základní služby 
v rozsahu stanoveném právním předpisem, či jiný dodatek v souvislosti se změnou podmínek 
poskytování sociální služby, 
 
z důvodu nepravdivě uvedených údajů v žádosti klienta, včetně zamlčení informací týkajících se 
zdravotního stavu, 
 
bude-li klient více jak 3 měsíce z kalendářního roku pobývat mimo zařízení bez udání závažných 
důvodů. 
 
ÚHRADY ZA SLUŽBY 
Výše úhrady za poskytování sociálních služeb v Domově pro seniory je v souladu se Zákonem 
č.108/2006 Sb., ve znění pozdějších změn a doplňků. Je hrazena z příjmu klienta (bydlení a strava) a 
z příspěvku na péči. 
 
FAKULTATIVNÍ SLUŽBY 
Fakultativními službami jsou tyto činnosti: doprava služebním automobilem, zprostředkování 
holičských, kadeřnických a pedikérských služeb, zprostředkování taxislužby, vedení depozit, napojení 
vlastních elektrospotřebičů. 
 
PROSTORY, MATERIÁLNÍ A TECHNICKÉ VYBAVENÍ 
Popis zařízení: 
 
majitelem objektu, v němž se Domov pro seniory nachází, je NADĚJE, se sídlem v Praze 5, 
K Brance 11/19e, 
 
celková výměra areálu je 8 7000m2, z toho zastavěná plocha je 1 578m2 (5 domků), 
 
celková kapacita zařízení činí 52 lůžek, pro Domov pro seniory je vyčleněno 15 lůžek, 
 
klienti jsou ubytovaní v jednolůžkových nebo dvoulůžkových pokojích, 
 
pokoje jsou vybaveny vlastním WC a sprchou nebo jsou těmito prostorami pro hygienu propojeny, 
 
na všech budovách, mimo budovu č. 2, je klientům k dispozici koupelna s vanou, 
 
venkovní terasa a areál, z větší části zahrada, poskytují podmínky pro odpočinek i procházky, 
 
klienti mohou využívat společné prostory jako jídelna, terapeutická dílna, knihovna, 
 
v zařízení je místnost určená pro případné přespání návštěvy, 
 
na každém pokoji je umístěno signalizační zařízení, jímž je možné přivolat pracovníka v sociálních 
službách – zdravotníka, 
 
signalizační zařízení lze využít i k přepojení příchozích telefonních hovorů k lůžku, ke zvukovému 
 přenosu kulturních a společenských akcí konaných v areálu, k centrálnímu hlášení, k přenosu 
rozhlasových relací a hudby, 
 
pokoje jsou standardně vybaveny polohovacím lůžkem, nočním stolkem, stolem, židlemi, 
komodou, skříněmi (každý klient má ve skříni svůj uzamykatelný trezorek). Klienti si pokoje mohou 
dovybavit svými osobními věcmi např. poličkou, křeslem, televizí, rádiem apod., zútulnit si je 
mohou květinami, obrazy a jinými dekoračními předměty,  
 
pro imobilní nebo obtížně pohyblivé klienty máme k dispozici polohovací křesla, na kterých mohou 
klienti trávit čas společně s ostatními nebo se např. zúčastnit bohoslužeb a dalších aktivit,  
 
zařízení je vybaveno pro poskytování požadovaných služeb vlastní kuchyní, sesternou, prádelnou, 
údržbářskou dílnou, kancelářskými i skladovacími prostorami, 
 
zařízení je převážně bezbariérové, pro dopravu do prvního patra lze použít schodišťovou plošinu, 
nebo schodolez (přepravní zařízení pro osoby na vozíčku). 
 
Dne 30. 9. 2018, zpracoval: František Švach, ředitel pobočky 
