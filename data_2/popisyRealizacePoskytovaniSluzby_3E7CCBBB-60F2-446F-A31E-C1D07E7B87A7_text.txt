 
 
___________________________________________________________________________________ 
Domov seniorů Vojkov, poskytovatel sociálních služeb 
Vojkov 1, 257 53 Vrchotovy Janovice 
tel.: 317 835 186 , e-mail: info@dd-vojkov.cz, www.dd-vojkov.cz 
 
Domov seniorů Vojkov 
 
Poslání Domova seniorů Vojkov: 
 
Posláním Domova seniorů Vojkov je poskytovat sociální, zdravotní a ošetřovatelské služby seniorům a 
zajišťovat jim podporu a pomoc při zvládání běžných denních činností. Usilujeme o to, aby se pobyt co 
nejvíce přiblížil přirozenému domácímu prostředí a aby si uživatelé zachovali v maximální možné míře 
svůj dosavadní způsob života 
     Služby Domova respektují individuální charakter a svobodnou volbu každého uživatele, podporují 
sociální začleňování a ochraňují lidi před sociálním vyloučením. 
 
Cíle Domova seniorů Vojkov: 
 
neustále zvyšovat spokojenost uživatelů s poskytovanými službami a to pomocí dotazníků, rozhovorů či 
podávání přání, stížností a připomínek a vytvořit jim tak kvalitní a stálý domov 
 
zkvalitňováním procesu individuálního plánování průběhu služby podporovat uživatele v aktivním řešení 
jejich nepříznivé sociální situace, v uplatňování jejich přání, osobních cílů a představ 
 
co nejvíce minimalizovat situace, ve kterých dochází k porušování práv, střetům zájmů a porušování 
soukromí uživatelů, a to jak zvyšováním odbornosti pracovníků, ale i změnou přístupu personálu, školením 
na ochranu práv, či například nejrůznějšími rekonstrukcemi konanými v našem zařízení 
 
obnovit přirozené společenské vazby uživatelů a předcházet jejich sociální izolaci konáním nejrůznějších 
výletů, akcí a při procesu individuálního plánování 
 
podporovat uživatele v trávení jejich volného času, neustále rozšiřovat nabídku aktivit konaných v našem 
zařízení s cílem podporovat uživatele a tím pomoci zachovat či rozvíjet jejich soběstačnost, schopnosti, 
dovednosti 
 
průběžně podporovat profesní růst a další vzdělávání všech našich zaměstnanců, především prostřednictvím 
školení probíhajících v zařízení několikrát do roka 
 
co nejvíce spolupracovat s organizacemi a institucemi v našem regionu při řešení problémů v souvislosti s 
poskytovanou sociální službou 
Cílová skupina Domova seniorů Vojkov: 
Domov pro seniory Vojkov poskytuje pobytové sociální služby osobám, které se ocitly v nepříznivé životní situaci, 
mají sníženou soběstačnost z důvodu věku a zdravotního stavu, nemohou žít v přirozeném prostředí a jejich situace 
vyžaduje pravidelnou pomoc jiné fyzické osoby. 
 
senioři od 60ti let 
Zásady Domova seniorů Vojkov: 
Individuální plánování služby 
Zařízení poskytuje své služby na základě plánování a hodnocení průběhu služby s jejím uživatelem. 
 
 
___________________________________________________________________________________ 
Domov seniorů Vojkov, poskytovatel sociálních služeb 
Vojkov 1, 257 53 Vrchotovy Janovice 
tel.: 317 835 186 , e-mail: info@dd-vojkov.cz, www.dd-vojkov.cz 
Ochrana práv obyvatel domova 
Chráníme práva uživatelů v souladu se zákony, směrnicemi a vnitřními pravidly našeho domova. Pracovní tým 
domova respektuje základní lidská práva uživatelů, ochranu osobní svobody, soukromí, osobní údaje, vlastní vůli a 
další potřeby uživatelů. 
Odbornost 
Máme vzdělaný a kvalifikovaný personál, který si neustále doplňuje poznatky v odborných kurzech a seminářích, za 
účelem zkvalitňování poskytovaných sociálních služeb. 
Nestrannost 
Všechny naše uživatele posuzujeme nestranně a rovnoprávně. Řešení případných stížností či konfliktů řešíme 
strukturovaně, abychom předcházeli případnému upřednostňování určitých uživatelů. 
Diskrétnost 
Diskrétnost je důležitým prvkem při jednání a zacházení s našimi uživateli. Zachováváním informací poskytnutých 
našimi uživateli získáváme jejich důvěru. 
Největší možná nezávislost na Domově 
Pokud to umožňují rodinné, sociální a zdravotní poměry našich uživatelů, umožňujeme využívat služby institucí, 
kulturních a sportovních zařízení v blízkém okolí. O nabídce těchto služeb uživatele pravidelně informujeme 
Individuální přístup 
Zařízení respektuje individualitu každého jedince (věk, zdravotní stav, postižení, potřeby). 
Autonomie obyvatel 
Našim uživatelům umožňujeme vytváření orgánů ze svých řad, jako je např. Rada domova či stravovací komise, 
které se podílejí na rozhodování o chodu domova. 
Seberealizace obyvatel 
Naší upřímnou snahou je, aby se naši uživatelé zabývali co možná nejdéle svými zálibami a koníčky, které je udrží 
v dobré fyzické a psychické kondici. 
Standardizace 
V našem domově vytváříme písemná pravidla pro zavádění standardů kvality sociální služby a na základě toho sami 
poznáme, zda-li poskytujeme kvalitní sociální službu našim uživatelům. 
 
 
 
 
 
 
 
 
 
 
 
