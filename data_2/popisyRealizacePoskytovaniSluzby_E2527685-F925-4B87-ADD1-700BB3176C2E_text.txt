 
 
 
 
 
 
 
Popis realizace poskytovaní sociálních služeb 
Domov Na Zámku Lysá nad Labem, 
příspěvková organizace 
 
 
Domov poskytuje své služby od roku 1961 v prostorách kulturní a historické 
památky, v historické budově lyského zámku, jejíž charakter respektujeme a snažíme se 
vytvářet pro naše klienty to nejlepší možné prostředí. 
 
 
Poslání domova 
 
Domov Na Zámku Lysá nad Labem je příspěvková organizace zřizovaná Středočeským 
krajem. Tato služba je určena dle zákona č. 108/2006 Sb. o sociálních službách, ve znění 
pozdějších předpisů, § 49 Domov pro seniory. 
 
Kapacita Domova Na Zámku je 120 lůžek. 
 
Posláním Domova Na Zámku Lysá nad Labem je poskytnout seniorům se sníženou 
soběstačností pomoc a podporu při naplňování jejich individuálních potřeb, zmírnit 
negativní vlivy jejich stárnutí a podporovat je ve využívání svých možností a schopností. 
Společně udržujeme vztahy s okolním prostředím a vytváříme přátelskou atmosféru.  
 
Sociální, pečovatelské a ošetřovatelské služby jsou poskytovány formou nepřetržitého 
provozu s cílem zachování důstojnosti, maximální soběstačnosti a přirozených vazeb. 
Zároveň respektují vlastní vůli, individuální charakter každé osoby, společenské návyky 
a podporují sociální začleňování. 
 
 
Cílová skupina 
 
Domov Na Zámku je určen především seniorům, kteří se ocitli v obtížné životní situaci 
a kteří potřebují pomoc, nebo celodenní péči v důsledku omezení či ztráty jejich 
soběstačnosti.  
 
Cílová skupina klientů (Rozhodnutí o registrované službě č. 3596614): 
 senioři  
Věková kategorie klientů:  
 65 let a výše  
 
Domov pro seniory je situován v prostorách zámku, nedaleko lyského náměstí, 
obklopený zámeckým parkem. Ve východním křídle domova, v přízemí, je kavárna. 
Zámecký park i kavárna je přístupný nejen pro klienty domova ale i pro veřejnost. 
Domov pro seniory je vzdálen cca 15 minut od vlakového nádraží. 
 
 
 
 
 
 
Pokoje pro mobilní a imobilní klienty jsou vybaveny převážně polohovacími 
elektrickými lůžky, ledničkou, nočním stolkem, jídelním stolkem, stolem se židlemi. Dle 
předchozí dohody si klient může donést drobné vybavení (obrazy, křesla, …). Ve většině 
pokojů jsou anténní přípojky, pokud klient nemá vlastní televizor, může využít ke 
sledování televizních programů ve společných prostorách domova. 
 
Bezbariérové koupelny jsou vybaveny, umyvadly, vanou, sprchovým koutem. Pro 
manipulaci s hůře mobilním nebo imobilním klientem v koupelnách jsou k dispozici 
zvedáky a sprchová lůžka.   
 
Domov Na Zámku poskytuje svým klientům celodenní stravu včetně dietní. Domov 
nabízí výběr, dle vlastního uvážení klientů, ze dvou chodů poledního menu, dvou snídaní 
a dvou večeří. Na tvorbě jídelního lístku se podílí klienti domova, vedoucí zdravotně 
sociálního úseku, vedoucí stravovacího provozu. 
 
Zdravotní péče je nepřetržitě poskytována všeobecnými sestrami, dále praktickým 
lékařem formou návštěvní služby, zpravidla 2x v týdnu. Klienti si mohou zvolit, 
praktického lékaře, ke kterému budou docházet (domov nabízí dva praktické lékaře) 
a zda budou využívat ordinace odborných lékařů. V domově je zajištěna péče některých 
odborných lékařů se specializací diabetolog, psychiatr, neurolog, ORL, onkolog, chirurg, 
urolog,… Domov může zprostředkovat návštěvy logopeda.  
 
Domov nabízí a poskytuje svým klientům paliativní péči. 
 
V rámci aktivizace mohou klienti navštěvovat ruční a výtvarné práce v pracovní dílně, 
pravidelně posedět při hudbě, účastnit se cvičení, trénování paměti a využít mnoho 
dalších nabízených aktivit. 
 
V zámecké kapli se slouží bohoslužby, pořádají se koncerty a je možné ji využít 
i k individuálním návštěvám. K příjemnému posezení s rodinnými příslušníky a přáteli je 
možné využít i zámeckou kavárnu, zámecké nádvoří s altánem aj. 
 
Skladba pokojů:  
 11 pokojů jednolůžkových, z toho 1 s vlastním sociálním zařízením 
 16 pokojů dvoulůžkových, z toho 1 s vlastním sociálním zařízením 
 7 pokojů třílůžkových 
 14 pokojů čtyřlůžkových 
 
S ohledem na typ našeho zařízení není možné uzavřít „Smlouvu 
o poskytování sociální služby – Domov pro seniory“ v případě, že: 
 
 domov neposkytuje sociální službu, o kterou osoba žádá 
 domov nemá dostatečnou kapacitu k poskytnutí sociální služby, o kterou osoba 
žádá 
 osoba, která žádá o poskytnutí sociální služby, vypověděl v době kratší než 
6 měsíců před touto žádostí smlouvu o poskytnutí téže sociální služby z důvodu 
 
 
 
 
 
 
porušování povinností vyplývajících ze smlouvy 
 zdravotní stav osoby vyžaduje hospitalizaci a péči ve zdravotnickém zařízení 
 osoba, která z důvodu svého aktuálního zdravotního stavu nebo pod vlivem 
návykových látek ohrožuje sebe nebo okolí a závažně narušuje kolektivní soužití 
 osoba, která by z důvodu duševní poruchy závažným způsobem narušovala 
kolektivní soužití 
 osoba trpící akutní infekční nemocí. 
 
Domov poskytuje klientům tyto služby: 
 
 ubytování (zahrnuje topení, teplou a studenou vodu, elektrický proud, úklid, 
praní, drobné opravy ložního a osobního prádla a ošacení a žehlení) 
 celodenní stravování 
 pomoc při zvládání běžných úkonů péče o vlastní osobu 
 úkony zdravotní a rehabilitační péče 
 zprostředkování kontaktu se společenským prostředím 
 sociálně terapeutické činnosti 
 aktivizační činnosti (např. zájmové a společenské programy, duchovní potřeby 
atd.) 
 pomoc při uplatňování práv, oprávněných zájmů a při obstarávání osobních 
záležitostí. 
 
Kulturní a společenské vyžití: 
 
 do domova docházejí na vystoupení různé umělecké soubory 
 jsou pořádány kulturní, zábavné akce, přednášky 
 probíhá půjčování knih v knihovně a promítání filmů 
 jsou navštěvovány výstavy a pořádány výlety do okolí 
 do domova dochází dobrovolníci 
 je zajišťována doprava do města služebním autem 
 v areálu se nachází kavárna, kde se konají pravidelná odpoledne s hudbou. 
 
Informace pro podání „Žádosti o poskytování sociální služby“ 
 
Formulář žádosti a ostatní přílohy jsou k dispozici na webových stránkách, případně 
v kanceláři sociálních pracovnic přímo v domově. Kompletní žádost je možno doručit 
osobně či zaslat na adresu domova, kde bude projednána (sociální šetření, komise). Na 
základě předem domluvené schůzky se sociálními pracovnicemi je možná prohlídka 
domova. V případě přijetí je uzavřená mezi klientem a  domovem „Smlouva o 
poskytování sociální služby – domov pro seniory“. 
Podrobnější informace o pobytové službě jsou uvedeny na webových stránkách 
www.domovnazamku.cz či na tel. čísle 325551067; 722 535 305, 606 875 877. 
 
 
 
 
 
 
 
 
 
 
Organizace PO 
 
S jakýmkoliv přáním se klient může obrátit na jakéhokoli zaměstnance, na svého 
klíčového pracovníka, sociální pracovnice, pracovníky v sociálních službách.  
 
Zdravotně - sociální úsek zajišťuje sociální a zdravotně ošetřovatelskou péči.  
Tým tvoří sociální pracovnice, administrativní pracovnice, pracovníci v sociálních 
službách – základní vých. nepedagogická činnost, všeobecné sestry, pracovníci 
v sociálních službách – přímá obslužná péče, fyzioterapeutky, pracovnice úklidu. 
 
 
Provozně - ekonomický úsek zajišťuje ekonom, účetní - pokladní, prodavačka - 
provozní pracovnice kavárny, vedoucí stravovacího provozu, kuchařky a pradleny (dvojí 
vedení s úsekem přímé péče), pracovníci vrátnice. Domov má vlastní kuchyň i prádelnu. 
 
Techničtí pracovníci (správce, údržba) zajišťují veškerou údržbu, opravy, požární revize, 
kontrolu dodržování BOZP, revize a kontrolu práce cizích firem na opravách. 
 
Domov vlastní tři automobily pro potřeby klientů a zaměstnanců domova. Škoda Octavia 
Combi (5 míst), Mercedes Vito (9 míst), Citroen Berlingo (5 míst). 
 
 
V Lysé nad Labem dne 1. 10. 2022  
 
 
 
 
 
 
 
 
 
 
 
 
 
 
Mgr. Jiří Hendrich - ředitel 
 
 
 
 
 
      Domov Na Zámku Lysá nad Labem, 
 
 
 
 
 
 
  příspěvková organizace 
 
