Domov pro seniory sv. Hedviky – Kravaře, příspěvková organizace, 
Alejní 375/22, 747 21 Kravaře 
 
Popis realizace poskytované sociální služby 
 
Základní prohlášení organizace 
Poslání 
Posláním Domova pro seniory sv. Hedviky – Kravaře je zajistit klidný a důstojný život 
seniorům, kteří potřebují vzhledem ke své nepříznivé sociální situaci pravidelnou pomoc a 
podporu a ta jim nemůže být zajištěna v domácím prostředí. Nepříznivou sociální situací se 
rozumí zhoršený zdravotní stav, který vede k osamělosti, snížení nebo ztrátě soběstačnosti. 
Okruh osob 
Služba je určena lidem 
 ve věku od 65 let se sníženou soběstačností z důvodu stáří nebo zdravotního stavu. 
Cíle poskytované služby 
Podpora klienta při příchodu do Domova 
 ve spolupráci s klientem a jeho rodinnými příslušníky vybavit pokoj při ubytování 
v Domově, 
 pomoci klientovi lépe přijímat změnu nového prostředí. 
Zachování nebo rozvíjení stávajících schopností a dovedností klienta 
 motivovat a podporovat klienta v soběstačnosti, 
 napomáhat klientovi k udržení pocitu užitečnosti, 
 motivovat klienta k vedení aktivního života v Domově. 
Podporování klienta při udržování sociálních kontaktů 
 v kontaktu s rodinou, přáteli, 
 při navazování vztahu s dalšími klienty v Domově, 
 ve využívání služeb a aktivit v Domově a mimo Domov. 
Naplňování duchovních potřeb klienta 
 respektovat individuální duchovní potřeby klienta, 
 citlivě doprovázet klienta v závěru života. 
Zásady poskytované služby 
Týmová spolupráce 
Pracovníci při poskytování služby klientovi navzájem spolupracují a předávají si informace. 
Dodržování práv klientů 
Pracovníci při poskytování služby dodržují a respektují soukromí klienta. 
Respektování volby 
Pracovníci při poskytování služby respektují vlastní rozhodnutí a přání klienta. 
Individuální přístup 
Pracovníci při poskytování služby postupují podle individuálních potřeb klienta. 
Poskytování odborné služby 
Pracovníci, kteří poskytují služby, mají odborné vzdělání, které si nadále zvyšují. 
 
 
 
2 
 
Poskytované služby 
Ubytování 
Domov poskytuje ubytování v jednolůžkových a dvoulůžkových pokojích. Součástí ubytování 
je úklid, praní, žehlení a drobné opravy ložního a osobního prádla. 
Strava 
Domov zajišťuje celodenní stravu odpovídající věku, zásadám racionální výživy a potřebám 
dietního stravování v rozsahu 3 hlavních a 2 vedlejších jídel. 
Pomoc při zvládání běžných úkonů péče o vlastní osobu 
Klientům je poskytována pomoc při oblékání a svlékání včetně speciálních pomůcek, pomoc 
při přesunech na lůžko nebo vozík, pomoc při vstávání z lůžka, uléhání a změně poloh. Dále 
je poskytována pomoc při podávání jídla a pití, při prostorové orientaci a samostatném 
pohybu v Domově a mimo Domov. 
Pomoc při osobní hygieně nebo poskytnutí podmínek pro osobní hygienu 
Klientům je poskytována pomoc v úkonech osobní hygieny, při základní péči o vlasy a nehty, 
při použití WC. 
Zprostředkování kontaktu se společenským prostředím 
Klientům je poskytována podpora a pomoc při využívání běžně dostupných služeb a 
informačních zdrojů, dále pomoc při obnovení nebo upevnění kontaktu s rodinou a pomoc a 
podpora při dalších aktivitách podporujících sociální začleňování osob. Mezi poskytované 
činnosti patří vycházky do města nebo parku, návštěva společenských a kulturních akcí 
konaných mimo Domov, výlety, osobní nákupy, návštěva kostela. 
Sociálně terapeutická činnost 
Klientům jsou poskytovány socioterapeutické činnosti, jejichž poskytování vede k rozvoji 
nebo udržení osobních a sociálních schopností a dovedností podporujících sociální 
začleňování osob. Mezi poskytované činnosti patří léčebný kontakt člověka a psa, bazální 
stimulace, využití terapeutické panenky. 
Aktivizační činnost 
Klientům jsou poskytovány volnočasové a zájmové aktivity, pomoc při obnovení nebo 
upevnění kontaktu s přirozeným sociálním prostředím. Dále je poskytována možnost nácviku 
a upevňování motorických, psychických a sociálních schopností a dovedností. Mezi 
poskytované činnosti patří rukodělné činnosti, cvičení, trénování paměti, sportovní a 
společenské hry, vzpomínkové programy, společenské a vzdělávací akce, duchovní programy, 
četba knih, časopisů, novin, besedy, zpívání, poslech hudby, individuální cvičení, nácviky 
chůze, nácvik řeči, nácvik orientace  
Pomoc při uplatňování práv a oprávněných zájmů a při obstarávání osobních záležitostí 
Klientům je poskytována pomoc při komunikaci vedoucí k uplatňování práv a oprávněných 
zájmů. Mezi poskytované činnosti patří pomoc a podpora při zajišťování léků, vedení 
osobního účtu, vyřizování nového občanského průkazu, kartičky zdravotní pojišťovny, změny 
trvalého bydliště, vyřizování úředních záležitostí, doprovod na úřad, poštu, do banky, pomoc 
s vyplňováním formulářů, přečtení nebo napsání dopisu, objednání časopisů a novin, 
individuální projednávání osobních záležitostí. 
Zajištění nezbytné zdravotní péče 
Klientům je poskytována ošetřovatelská péče prostřednictvím zaměstnanců Domova, kteří 
mají odbornou způsobilost k výkonu zdravotnického povolání. 
 
 
 
3 
 
Nabídka služeb od externích dodavatelů  
 služby kadeřnické, 
 služby pedikérské, 
 rekondiční masáže. 
Materiálně-technické zajištění služby  
 kapacita zařízení maximálně 46 osob dává předpoklad vzniku téměř domácího prostředí,  
 ideální poloha budovy má dobrou dopravní obslužnost, je v blízkosti přírodního parku, 
fotbalového hřiště i centra města, 
 součástí objektu je zahrada s bezbariérovou úpravou a zastřešenou pergolou, která také 
dává možnost k odpočinku, 
 celý objekt je bezbariérový, vybavený osobním výtahem, 
 skladba pokojů je 14 jednolůžkových a 16 dvoulůžkových pokojů, 
 12 jednolůžkových a 13 dvoulůžkových pokojů je vybaveno sociálním zařízením, 
 sociální zařízení na pokojích je vybaveno WC, umyvadlem a sprchou, 
 2 jednolůžkové a 3 dvoulůžkové pokoje mají k dispozici 3 společná sociální zařízení,  
 jednolůžkové pokoje se sociálním zařízením mají obytnou plochu od 18 m2 do 22,5 m2, 
dvoulůžkové pokoje od 22 m2 do 30 m2, 
 jednolůžkové pokoje bez sociálního zařízení mají obytnou plochu 13 m2 a 15 m2, 
dvoulůžkové pokoje od 18 m2 do 25 m2, 
 klientům je navíc k dispozici koupelna vybavená mixážním pultem pro použití 
sprchovacího lůžka pro poskytnutí náročné ošetřovatelské péče ve IV. NP, koupelna 
s masážním sprchovým panelem ve III. NP a koupelna se sprchou a umývadlem v I. NP,  
 pokoje jsou vybaveny nábytkem, skříně a noční stolky jsou uzamykatelné, 
 klient má možnost vybavit si pokoj vlastními drobnostmi k zútulnění pokoje, 
 pokoje jsou vybaveny signalizačním zařízením klient – pečovatel, televizní přípojkou a 
přípojkou na telefon, 
 klientům jsou k dispozici tyto společné prostory: jídelna, společenská místnost 
s knihovnou, televizorem s přístupem na internet, radiem a DVD přehrávačem, dále 
konzultační místnost, dílna vybavená pečící troubou, šicím strojem a jinými pomůckami, 
2 kuchyňky k možné přípravě vlastního malého občerstvení vybavené vařičem, varnou 
konvicí a ledničkou, klidové zóny na chodbách, venkovní terasa,  
 služby kadeřnické a pedikérské mohou být poskytovány v samostatné místnosti určené  
k tomuto účelu, 
 v zařízení je malé centrum pro rehabilitaci, místnost vybavená rehabilitačním lehátkem  
s elektrickým zdvihem, přístrojem pro magnetoterapii a dalšími pomůckami pro 
rehabilitaci, 
 k poskytování náročné ošetřovatelské péče je zařízení vybaveno potřebnými pomůckami – 
elektrický zvedák, mechanický zvedák, sprchovací křeslo a sprchovací lůžko,  
 důraz je kladen na kulturu prostředí, výzdobu společných prostor, péči o květiny a 
zahradu.  
Jednání se zájemcem o službu 
Obecná informovanost o sociální službě  
 prezentace na webových stránkách www.dskravare.cz,  
 pravidelné informace v místním periodiku „Besedník“, 
 
 
4 
 
 spolupráce s veřejností, 
 otevřenost – jedenkrát ročně Den otevřených dveří. 
Zásady jednání se zájemcem o sociální službu  
 přímé jednání se zájemcem o službu nebo s osobou blízkou, 
 prohlídka zařízení, 
 seznámení se službami, 
 seznámení s cenou služeb a možnostmi jejich úhrady, 
 spolupráce s osobou blízkou zájemce o službu, 
 zjištění míry pomoci a podpory a vymezení potřeb a cílů ze strany zájemce  
s ohledem na poskytovanou službu, 
 transparentnost kriterií pro přijetí zájemce o službu. 
Průběh jednání se zájemcem o službu  
 podání a evidence Žádosti o ubytování a poskytování sociální služby (dále jen Žádost), 
jejíž součástí je Vyjádření lékaře,  
 jednání komise o zařazení či nezařazení Žádosti do seznamu akutních žadatelů ve složení 
ředitel, sociální pracovník, vedoucí úseku přímé a zdravotní péče, ověření oprávněnosti 
zájemce (posouzení nepříznivé sociální situace, okruh osob, kterým je služba určena), 
 dokumentace jednání komise na formuláři Zápis z jednání – (ne)zařazení Žádosti do 
Evidence zájemců o službu,  
 zařazení Žádosti do Evidence zájemců o službu podle kritérií schválených poskytovatelem 
služby, tj. stav osamělosti – možnosti péče rodiny, stav soběstačnosti – potřebná míra 
pomoci, sociální situace – kdo aktuálně zajišťuje pomoc a péči, bydliště – bodově 
zvýhodněni jsou občané města Kravaře,  
 písemné vyrozumění zájemce. 
Jednání se zájemcem před možným zahájením poskytování služby – volná kapacita  
 v případě volného místa výběr zájemce z Evidence zájemců o službu podle kriterií a 
postupů schválených poskytovatelem služby, je přihlédnuto k aktuálně uvolněnému 
pokoji, potřebám zájemce, v případě dvoulůžkového pokoje i k potřebám spolubydlícího, 
rozhoduje komise ve složení ředitel, sociální pracovník a vedoucí úseku přímé a zdravotní 
péče, 
 osobní jednání se zájemcem přímo v domově nebo v místě pobytu zájemce – ověření 
aktuálního stavu potřebnosti zájemce, posouzení nepříznivé sociální situace, 
 zjišťování konkrétních potřeb, přání a cílů při poskytování sociální služby, 
 seznámení s poskytovanými službami, aktivizačními činnostmi, 
 příprava Smlouvy o poskytování sociální služby, především – datum nástupu, způsob 
ubytování, druh stravy, popisu rozsahu služeb tj. základních činností při poskytování 
služby, výše úhrad a způsob placení, vedení osobního konta, určení osoby blízké pro 
jednání, doba platnosti smlouvy, možnosti ukončení smlouvy, ostatní ujednání,  
 prohlídka pokoje, základní seznámení s ostatními užívanými společnými prostorami  
v budově, 
 předání Seznamu doporučených potřebných věcí a přidělení čísla pro označení ošacení, 
 předání dokumentu Život v domově. 
 
 
 
 
 
5 
 
Smlouva o poskytování sociální služby 
 Smlouva o poskytování sociální služby (dále jen Smlouva) je výsledkem jednání se 
zájemcem o službu,  
 je vyhotovena v písemné formě, podepsána dobrovolně smluvními stranami, za organizaci 
podepisuje ředitel nebo jeho zástupce podle organizačního řádu, tj. vedoucí úseku 
sociálního,  
 za osobu omezenou k právním úkonům a není schopna sama jednat, Smlouvu podepisuje 
opatrovník, pracovník obce s rozšířenou působností, člen domácnosti, podpůrce nebo 
zmocněnec, 
 změny jsou projednány a podepsány smluvními stranami formou samostatných Dodatků 
ke Smlouvě. 
Plánování a průběh poskytované služby 
Důraz je kladen na: 
 aktivní spolupráci s klientem nebo osobou blízkou,  
 roli klíčového pracovníka – je iniciativní, jedná s klientem, předává informace kolektivu, 
zodpovídá za sestavení a realizaci Individuálního plánu a Plánu péče,  
 vyhodnocení naplňování dohodnutých potřeb, přání a cílů klienta,  
 aktualizaci, přehodnocení potřeb podle požadavků klienta,  
 týmovou spolupráci celého kolektivu.  
Nástup klienta do zařízení  
 pomoc při ubytování klienta, 
 jednání s rodinou nebo osobou blízkou, zdůraznění významu spolupráce a podpory klienta 
především v adaptačním období, 
 seznámení klienta se způsobem poskytování služby, prohlídka zařízení,  
 seznámení klienta s osobami a profesemi, které se podílejí na poskytování služby, 
 seznámení klienta s klíčovým pracovníkem – tj. zaměstnancem, který je prioritně 
zodpovědný za naplňování osobních potřeb klienta,  
 projednání Základních činností při poskytování služby – podklad Individuálního plánu a 
Plánu péče, 
 pomoc při navázání kontaktů s ostatními klienty,  
 nabídka zájmových a aktivizačních činností. 
Projednání a sestavení Individuálního plánu a Plánu péče  
Individuální plán a Plán péče jsou základními dokumenty, které popisují dojednaný 
individuální způsobu poskytování služby konkrétnímu klientovi.  
Řídíme se těmito zásadami a postupy:  
 individuální přístup ke klientovi před jeho přijetím do zařízení,  
 Zápis z jednání se zájemcem před možným nástupem – uvedeno první očekávání klienta, 
jeho potřeby, přání a cíle – jsou obsaženy ve Smlouvě, 
 projednání Základních činností při poskytování služby – podklad Individuálního plánu a 
Plánu péče,  
 poskytnutí podpory a zvýšené pozornosti novému klientovi, kdy přizpůsobuje svůj životní 
styl novému prostředí, 
 
 
6 
 
 důraz je kladen na motivaci a podporu aktivního zapojení do aktivizačních a sociálně 
terapeutických činností, 
 podpora spolupráce s klientovými osobami blízkými, 
 seznámení klienta s dokumenty Život v domově, Pravidly pro podávání námětů, 
připomínek a stížností, Nouzovými a havarijními situacemi,  
 sestavení prvního Plánu péče – do 7 dnů od nástupu klienta do Domova, 
 sestavení prvního Individuálního plánu – do 1 měsíce od nástupu klienta do Domova; 
stanovení osobních cílů a potřeb klienta, které jsou postaveny na jeho schopnostech a 
zájmech,  
 průběžné hodnocení plnění Individuálního plánu,  
 vyhodnocení prvního Individuálního plánu klientem za podpory a spolupráce klíčového 
pracovníka a dohoda o dalším způsobu poskytování služby – do 3 měsíců od nástupu 
klienta do Domova, 
 následná vyhodnocení a nové Individuální plány – zpravidla co 3 měsíce.  
Způsob podávání a vyřizování stížností 
Přijímáme a řešíme každou stížnost klienta na způsob námi poskytované služby. Stížnosti jsou 
pro nás jedním z nástrojů zlepšování kvality naší služby.  
Řídíme se těmito zásadami a postupy:  
Zásady  
 vstřícné a věcné přijetí stížnosti, 
 mlčenlivost,  
 objektivnost a nezávislost při prověřování faktů,  
 vyřízení bez průtahů,  
 podpora všem zúčastněným. 
Způsob podávání a vyřizování stížností  
 stížnost přijímají pracovníci přímé péče, aktivizační pracovníci, sociální pracovník, 
administrativní pracovník, všeobecné sestry,  
 je podávána na formuláři Stížnost,  
 anonymní stížnost může být podána na čistém papíře, 
 stížnost lze podat: ústně (následné převedení do písemné formy), písemně, telefonicky, 
elektronickou poštou, anonymně – prostřednictvím Schránky pro podněty a připomínky, 
 každý zaměstnanec, který se setká s nespokojeností klienta či porušením jeho práv, je 
povinen informovat klienta o možnosti podat si stížnost,  
 Schránka pro podněty a připomínky je vybírána 1x týdně sociálním pracovníkem, 
 stížnosti jsou evidovány v Knize stížností, 
 stížnosti jsou oprávněni řešit pracovníci dle svých kompetencí, vedoucí úseku přímé a 
zdravotní péče, sociální pracovník, ředitel Domova, 
 při nespokojenosti s vyřízením stížnosti se lze obrátit na nadřízený orgán (zřizovatele 
Domova), ombudsmana nebo na Radu seniorů ČR, 
 stížnosti jsou vyřizovány v co nejkratší době, nejpozději do 30 dnů, 
 s podanými stížnostmi a způsobem řešení se seznamují pracovníci na pravidelných 
poradách, analýza stížností je prováděna 1x za rok. 
 
Květen 2019  
 
 
 
 
 
 
Ing. Petr Adamec, ředitel 
