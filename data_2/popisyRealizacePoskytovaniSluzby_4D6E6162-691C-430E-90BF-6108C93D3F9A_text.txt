 
 
  
1 
  
 
 
NÁZEV POSKYTOVATELE: Charita Kyjov  
DRUH POSKYTOVANÉ SLUŽBY: Domov pro seniory  
NÁZEV A MÍSTO ZAŘÍZENÍ POSKYTOVANÉ SOCIÁLNÍ SLUŽBY:  
Charitní dům pokojného stáří, Čeložnice 133, Kostelec u Kyjova    
 
 
FORMULÁŘ A: Popis realizace poskytování sociální služby  
  
CHDPS Čeložnice - popis realizace poskytování sociální služby  
  
Poslání    
Posláním Charitního domu pokojného stáří v Čeložnicích (dále jen „CHDPS“) je poskytování sociální péče 
osobám, které se v důsledku svého věku, zdravotního a sociálního stavu nachází v nepříznivé sociální situaci, 
kterou  nejsou schopny zvládnout ve vlastním prostředí ani za pomoci jiných typů sociálních služeb nebo 
rodiny. Domov přispívá k důstojnému zajištění jejich základních životních potřeb, a poskytuje místo k životu, 
kde se osoby mohou spolehnout na podporu a zájem personálu. CHDPS Čeložnice je zařízení s malou 
kapacitou, která umožňuje osobní přístup ke každému uživateli.  
 
   
  
Cíle služby 
• 
vytvoření prostředí pro důstojné dožití uživatele služby včetně poskytnutí intenzivní péče pro 
uživatele v závěru života s prvky hospicové péče (možnost rodiny sdílet s uživatelem poslední chvíle 
života), 
• 
udržení maximální míry soběstačnosti uživatelů (jsou prováděny jen ty úkony, které uživatelé 
nezvládnou sami), 
• 
nabídka pravidelných duchovních aktivit (mše sv., pobožnosti vztahující se k daným církevním 
svátkům, modlitební společenství), 
• 
zajištění bezpečí a jistoty v základních životních potřebách uživatele služby 
• 
zachování sociálních a společenských kontaktů uživatele služby (zprostředkování dalších služeb dle 
potřeb uživatelů) 
 
Okruh osob, kterým je služba určena  
      Cílová skupina:   
senioři starší 65 let  
  
  
  
  
Služba je určená osobám starším 65 let, kteří mají sníženou soběstačnost a nemohou si ze zdravotních či 
sociálních důvodů zajišťovat své životní potřeby ve vlastním prostředí, kdy pomoc k jejich zajištění nelze 
poskytnout rodinou ani terénními sociálními službami. Jedná se o zařízení převážně pro ženy (s možností 3 
míst pro muže v pokojích s vlastním sociálním zařízením).  
Kapacita pobytové služby  
26 lůžek        
 
  
2 
 
 
 
Zásady poskytování sociální služby  
  
  
  
Při poskytování sociální služby a naplňování jejího poslání a cílů se řídíme uplatňováním především 
následujících zásad:  
 
• 
INDIVIDUALITY: kladení důrazu na důstojnost člověka v kontextu všech poskytovaných služeb. 
K uživateli přistupují pracovníci v každé situaci s úctou jako k jedinečné osobnosti mající svou 
nezadatelnou hodnotu. Tento postoj uplatňují také při úkonech péče a při každém jednání s 
uživatelem.   
• 
RESPEKTU: respektování svobody rozhodnutí uživatele. Uživatel má právo se rozhodovat 
sám, podle vlastní vůle, jeho rozhodnutí bude respektováno a realizováno v rámci možnosti 
služby.  
• 
KŘESŤANSKÉ SPIRITUALITY: uplatňování křesťanských hodnotových základů.  
Pracovníci při vykonávání své pracovní činnosti jednají a přistupují k uživateli dle Kodexu 
Charity ČR.  
• 
ROVNOSTI: dodržování rovnoprávného přístupu ke každému uživateli.  
Všichni uživatelé mají stejná práva a podmínky k využívání služby bez ohledu na své 
schopnosti, charakterové vlastnosti či sympatie. Veškeré záležitosti týkající se poskytování 
služby se zakládají na dohodě s uživatelem.  
• 
ZACHOVÁNÍ DOVEDNOSTÍ: podpora soběstačnosti a aktivního způsobu života uživatele. 
Pracovníci se při poskytování služby snaží o zachování a rozvoj schopností uživatele a 
uplatnění jeho dovedností.  
 
  
Služby Domova pro seniory 
 
Co poskytujeme v CHDPS 
• zajištění celoročního ubytování na jedno – dvoulůžkových pokojích (zahrnuje úklid, praní, žehlení, opravy 
a značení prádla) 
• zajištění celodenního stravování v rozsahu 4 jídel denně – strava odpovídající dietním potřebám seniorů. 
• poskytování pomoci a podpory při zvládání běžných úkonů péče o osobu uživatele (oblékání/svlékání, 
přesun na vozík/lůžko, polohování, pomoc při stravování, pomoc při použití WC, výměna inkontinentních 
pomůcek apod.) 
• poskytování pomoci při osobní hygieně nebo poskytnutí podmínek pro osobní hygienu (běžná denní 
hygiena, koupání, holení, úprava vlasů a nehtů, péče o dutinu ústní apod.) 
• pomoc při orientaci (v čase, místě a osobách), podpora v komunikaci 
• zprostředkování kontaktu se společenským prostředím (pomoc a podpora při využívání běžně 
dostupných veřejných služeb, účasti na společenských akcích, pomoc při telefonickém kontaktu, 
individuální návštěvy na pokoji apod.) 
• poskytování pomoci při uplatňování práv, oprávněných zájmů a při obstarávání osobních záležitostí 
(pomoc a podpora při hospodaření s financemi, zajištění platných dokladů, vyřízení dávek sociálního 
zabezpečení, poskytnutí základního sociálního poradenství apod.) 
• poskytování ošetřovatelské péče, pokud je potřebná 
• zajištění lékařské péče 
• zajištění volnočasových, aktivizačních a sociálně terapeutických činností (skupinové nebo individuální 
cvičení, hudební a pěvecké aktivity, vaření, společenské hry, mše svatá apod.) 
• poskytnutí základního sociálního poradenství 
 
 
 
 
  
3 
 
 
 
Jednání se zájemcem o službu 
 
Zájemce může zařízení kontaktovat telefonický, písemně, email či osobně přímo v prostorách zařízení. 
Jednáním se zájemcem o službu je pověřena sociální pracovnice CHDPS.  
 
Zájemce je srozumitelným způsobem informován o zařízení, cílové skupině, úhradách za poskytované 
služby, náležitostech žádosti, lhůtě k jejímu vyřízení, právech a povinnostech uživatelů, a také jsou 
zjišťována očekávání a požadavky zájemce o službu.  
 
Pokud sociální pracovnice z jednaní se zájemcem zjistí, že zájemce nespadá do cílové skupiny, poskytne 
základní sociální poradenství – informuje kde a jak lze řešit aktuální nepřiznivou sociální situaci, ve které se 
zájemce nachází.  
 
Základní informace o zařízení a poskytovaných službách včetně formulářů je možné získat na internetový 
stránkách https://www.kyjov.charita.cz/sluzby/charitni-dum-pokojneho-stari-v-celoznicich/ .  
 
Další jednaní se zájemcem o službu probíhá na základě podané žádosti, pokud zájemce nemá možnost 
vyplnění této žádosti, přijede sociální pracovnice do místa bydliště a žádost vyplní společně se zájemcem. 
V tomto případě provede sociální šetření, zda se nachází zájemce o službu v nepřiznivé sociální situaci.   
Formulář Žádosti je k dispozici v CHDPS Čeložnice a v sídle Charity Kyjov, dále je k dispozici ke stažení 
z webových stránek Charity Kyjov. 
Vyplněnou žádost  lze doručit osobně, poštou či e-mailem.  
Do 30 dnů od doručení žádosti telefonicky kontaktuje sociální pracovnice zájemce či kontaktní osobu 
uvedenou v žádosti s cílem sjednat termín a místo sociálního šetření (prvotní sociální šetření). Sociální 
šetření probíhá v místě pobytu zájemce. V rámci prvotního sociálního šetření získává sociální pracovnice 
informace o zájemci, aby mohla posoudit, zda spadá zájemce do cílové skupiny, zda splňuje požadavky 
pro přijetí, zjišťuje míru nepřiznivé sociální situace, zjišťuje rozsah potřeb zájemce o sociální službu 
v návaznosti na Kartu potřeb. 
Po prvotním sociálním šetřením rozhodne komise CHDPS zda zájemce splňuje podmínky pro uzavření 
smlouvy o poskytování sociální služby, nebo podmínky nesplňuje. 
Zájemci je zasláno oznámení o zařazení do evidence čekatelů, nebo oznámení zamítnutí žádosti 
s uvedením důvodů a žadatel je odkázán na službu, která by mohla pomoci v řešení jeho nepřiznivé 
sociální situaci. 
 
 
Důvody vylučující poskytnutí služby 
• 
uživatel žádá sociální službu, kterou zařízení neposkytuje (s ohledem na vymezení cílové skupiny) 
• 
nedostačená kapacita zařízení 
• 
zdravotní stav vylučující poskytování pobytové sociální služby (zejména pokud zdravotní stav 
žadatele vyžaduje péči ve zdravotnickém zařízení, dále z důvodu akutní infekční nemoci žadatele, či 
pokud by chování žadatele z důvodu duševní poruchy závažným způsobem narušovalo kolektivní 
soužití v zařízení) 
• 
osobě, která žádá o poskytnutí sociální služby, vypověděl poskytovatel v době kratší než 6 měsíců 
před touto žádostí smlouvu o poskytnutí téže sociální služby z důvodu porušování povinností 
vyplývajících ze smlouvy 
 
 
Neevidují se žádosti do budoucna, služby CHDPS jsou určeny osobám v aktuální nepřiznivé sociální situaci.  
 
Při uvolnění kapacity komise CHDPS vybírá budoucího uživatele s ohledem na jeho aktuální nepřiznivou 
situaci a vhodnost čekatele na uvolněný pokoj. Nevedeme pořadníky, o přijetí nerozhoduje datum podání 
žádosti.  
 
 
 
  
4 
 
 
 
  
Vstup uživatele do služby 
 
Sociální služby jsou v zařízení poskytovány uživateli na základě uzavřené Smlouvy o poskytování 
sociální služeb.  
S vybraným čekatelem je dohodnut termín sociálního šetření (druhé sociální šetření).  
Druhé sociální šetření probíhá před zahájením poskytování sociální služby. Sociální pracovnice se 
zaměřuje na potřeby čekatele o sociální službu v návaznosti na činnosti zařízení dle Karty potřeb. 
Informace slouží jako podklad pro uzavření smlouvy o poskytování sociální služby a jsou prvotním 
krokem pro tvorbu individuálního plánování.  
Před samotným podpisem jsou žadateli vysvětleny veškeré náležitosti smlouvy a to formou srozumitelnou 
tak, aby rozuměl obsahu a účelu smlouvy.  
V procesu přijímání je uživatel seznámen se způsobem poskytovaní sociální služby, domovním řádem a všemi 
podmínkami zařízení. Dále jsou písemně stanoveny jeho osobní cíle a v případě zájmu sepsána dohoda o 
využití fakultativních služeb.  
Vzhledem k tomu, že uživatele služby při nástupu doprovází jeho nejbližší příbuzní, věnujeme pozornost také 
ústní dohodě o spolupráci s rodinou a vzájemném informování.  
 
 
Metody práce 
 
- Práce s jednotlivcem 
- Práce se skupinou 
- Spolupráce s veřejnými institucemi 
- Rozhovor se zájemcem o službu (nebo s jeho známými, příbuznými aj) 
- Sociální poradenství, informování 
- Sociální šetření – je proveden písemný zápis 
- Pozorování 
- Mapování potřeb  
- Dotazníkové šetření, ankety 
- Pomoc a podpora, aktivizace 
- Koncepční a metodická činnost 
- Plánování 
 
Zařízení plánuje průběh poskytování sociální služby klientů podle jejich osobních cílů, potřeb 
a schopností. Vede písemné individuální záznamy o průběhu poskytování sociální služby a hodnotí 
průběh poskytování sociální služby spolu s uživateli. 
V zařízení se používají individuální metody sociální práce se seniorem, které spočívají v zásadách 
ponechat klientovi co nejvíce dovednosti, posilovat jeho samostatnost a poskytnout mu tolik 
péče, kolik si vyžaduje jeho stav. 
V práci s uživateli jsou využívány činnosti s prvky muzikoterapie, činnosti s prvky arteterapie, 
činnosti s prvky reminiscenční terapie, to vše dle potřeb klientů a možnosti zařízení. 
 
 
 
 
 
 
 
 
 
 
 
  
  
5 
Vyřizování stížností uživatelů  
 
Uživatelé služby mají možnost kdykoliv podat stížnost na kvalitu nebo způsob poskytování služby, také 
kdykoliv vznést připomínku nebo podnět na kvalitu nebo způsob poskytování služby.  
Stížnosti, podněty a připomínky mohou podávat uživatelé CHDPS a ti, kdo jednají v jejich zájmu, a to i 
anonymně. Uživatel má právo zvolit pro jednání o stížnosti nezávislého zástupce. V případě potřeby může být 
k jednání přizván tlumočník. 
Stížnosti, připomínky či podněty se podávají ústní nebo písemnou formou každému pracovníku zařízení, který 
je povinen zaznamenat je do knihy hlášení a následně předat sociálnímu pracovníkovi k zpracovaní do 
formuláře. Evidenci stížností je pověřená sociální pracovnice. 
Sociální pracovnice stížnost předa vedoucímu zařízení, který zjistí jejich prověření a zajistí vyřízení.  
Zařízení má zpracovaný vnitřní předpis, kde je přesně popsán způsob podávání a vyřizování stížností. Pravidla 
pro podávání a vyřizování stížností jsou dostupná u schránek na stížností v každém podlaží CHDPS.     
 
 
 
Ukončení poskytování sociální služby  
 
Služby domova pro seniory jsou uživatelům poskytovány na základě uzavřené smlouvy.  
 
Smluvní vztah může zaniknout písemnou dohodou obou smluvních stran nebo písemnou výpovědí, úmrtím 
uživatele, odstoupením od smlouvy ze strany uživatele nebo zánikem zařízení.  
Poskytovatel může vypovědět smlouvu jen z důvodů uvedených ve Smlouvě o poskytnutí sociální služby. 
Výpovědní lhůta pro výpověď danou Poskytovatelem činí 30 dní a počíná běžet prvním dnem 
kalendářního měsíce následujícího po kalendářním měsíci, v němž byla tato výpověď Uživateli doručena. 
 
 
Plánování procesu poskytování služeb a spoluúčast uživatele na službě  
 
Poskytování našich služeb vychází  z  individuálních potřeb a přání uživatele, z jeho osobních zájmů a cílů a 
je postaveno na jeho schopnostech a možnostech. Každá osoba, která je uživatelem naší služby, má 
vypracován svůj individuální plán, který je zpracován a průběžně aktualizován v písemné podobě na základě 
pohovorů a požadavků uživatelů. Individuální plán uživatele obsahuje konkrétní kroky, které směřují k naplnění 
stanovených osobních cílů. Na zpracování individuálního plánu seniora se podílí uživatel služby, sociální 
pracovník a klíčový pracovník, případně opatrovník uživatele. Individuální plán je pravidelně, nejvýše pak 1x 
za půl roku, vyhodnocován a aktualizován, a to v přítomnosti uživatele. Individuální plán je součástí osobní 
dokumentace, do které může uživatel, či osoby jim určené, nahlédnout. Kontrolu individuálních plánů, 
konzultace a jejich průběh provádí sociální pracovnice.  
  
Společné zájmy uživatelů jejich připomínky, požadavky a návrhy jsou konzultovány při pravidelných 
společných setkáních s vedoucím, sociálním pracovníkem či ostatními zaměstnanci CHDPS.    
Nemalý důraz klademe na spolupráci s rodinou (ne vždy se uživatel svěří personálu domova), která většinou 
nejlépe zná potřeby uživatele.  
 
 
 
 
 
 
 
  
  
6 
 
Materiální a technické zabezpečení realizace sociální služby  
 
 CHDPS se nachází v malebném podhůří Chřibů, v klidném vesnickém prostředí.   
 Jedná se o dvoupodlažní budovu se zahradou.   
Budova CHDPS umožňuje bezbariérový přístup, osoby mohou využívat výtah k dopravě mezi podlažími 
budovy.  
 K CHDPS náleží vlastní kuchyně a prádelna.   
Kapacita CHDPS je 26 míst. Z toho je 24 míst ve dvoulůžkovém pokoji a 2 místa v jednolůžkovém pokoji.   
Uživatelé mají k dispozici vlastní či sdílený pokoj, jídelnu, společné sociální zařízení – WC a koupelny (mimo 
dvou pokojů s vlastním sociální zařízením), společenskou místnost, kuchyňku v prvním patře, knihovnu a 
posezení před domem (na lavicích pod slunečníkem) či na balkóně s výhledem na Chřiby.   
Pokoj je vybaven: lůžkem, nočním stolkem, šatní skříní, židlí (křeslem), dle velikosti pokoje je k dispozici stůl.   
Všechny lůžka jsou elektrický polohovatelná.   
V jídelně se nachází jídelní stoly a židle pro všechny uživatele, televize. 
Ve vstupní chodbě, u schodiště a na balkóně jsou k dispozici křesla a židle pro posezení.  
Podél chodeb je vedeno madlo.  
Výzdoba pokojů závisí na přání uživatelů, rozsáhlejší změny uspořádání je možné provést po domluvě s 
vedoucím služby.  
Orientaci po zařízení zajišťují směrové tabulky, jednotlivé místnosti označují piktogramy.  
Využití technických pomůcek: zvedák na koupání, chodítka různého druhu, mechanické vozíky, rehabilitační 
pomůcky, antidekubitní pomůcky.  
  
  
  
 
 
  
  
V Kyjově 1. 8. 2024  
  
  
  
  
  
  
  
  
  
  
  
  
Ing. Vladimír Měchura    
   
  
  
  
  
  
                           ředitel Charity Kyjov  
  
 
 
  
