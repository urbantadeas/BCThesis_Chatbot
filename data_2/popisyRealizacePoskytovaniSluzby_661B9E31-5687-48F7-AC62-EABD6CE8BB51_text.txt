POPIS REALIZACE POSKYTOVÁNÍ SOCIÁLNÍ SLUŽBY 
 
Název služby: Domov pro seniory 
Kapacita: 60 klientů 
Forma: pobytová 
Poskytovatel: Městské centrum sociálně rehabilitačních služeb – domov pro seniory 
poskytuje pobytovou službu osobám, které mají sníženou soběstačnost zejména z důvodu 
věku, jejichž situace vyžaduje pravidelnou pomoc jiné fyzické osoby. 
Tato služba je poskytována dle §49 zákona č. 108/2006 Sb. o sociálních službách v budově 
Prokopa Velikého 689, 34401 Domažlice. 
Provozní doba: nepřetržitě 
Cílová skupina: osoby se zdravotním postižením, senioři 
Věková struktura cílové skupiny: od 55 let 
 
ZÁKLADNÍ ČINNOSTI: 
 
Služba obsahuje tyto základní činnosti: 
• Poskytnutí ubytování 
• Poskytnutí stravy 
• Pomoc při zvládání běžných úkonů péče o vlastní osobu 
• Pomoc při osobní hygieně nebo poskytnutí podmínek pro osobní hygienu 
• Zprostředkování kontaktu se společenským prostředím 
• Sociálně terapeutické činnosti 
• Aktivizační činnosti 
• Pomoc při uplatňování práv, oprávněných zájmů a při obstarávání osobních záležitostí 
 
Základní činnosti se zajišťují v rozsahu těchto úkonů: 
• Poskytnutí ubytování: 
▪ Ubytování 
▪ Úklid, praní a drobné opravy ložního a osobního prádla a ošacení, žehlení 
• Poskytnutí stravy: zajištění celodenní stravy odpovídající věku, zásadám racionální 
výživy a potřebám dietního stravování, minimálně v rozsahu 3 hlavních jídel 
• Pomoc při zvládání běžných úkonů péče o vlastní osobu: 
▪ Pomoc při oblékání a svlékání včetně speciálních pomůcek 
▪ Pomoc při přesunu na lůžko nebo vozík 
▪ Pomoc při vstávání z lůžka, uléhání, změna poloh 
▪ Pomoc při podávání jídla a pití 
▪ Pomoc při prostorové orientaci, samostatném pohybu ve vnitřním i vnějším 
prostoru 
• Pomoc při osobní hygieně nebo poskytnutí podmínek pro osobní hygienu: 
▪ Pomoc při úkonech osobní hygieny 
▪ Pomoc při základní péči o vlasy a nehty 
▪ Pomoc při použití WC 
• Zprostředkování kontaktu se společenským prostředím:  
▪ Podpora a pomoc při využívání běžně dostupných služeb a informačních 
zdrojů 
▪ Pomoc při obnovení nebo upevnění kontaktu s rodinou a pomoc a podpora při 
dalších aktivitách podporujících sociální začleňování osob 
• Sociálně terapeutické činnosti: socioterapeutické činnosti, jejichž poskytování vede 
k rozvoji nebo udržení osobních a sociálních schopností a dovedností podporujících 
sociální začleňování osob 
• Aktivizační činnosti: 
▪ Volnočasové a zájmové aktivity 
▪ Pomoc při obnovení nebo upevnění kontaktu s přirozeným sociálním 
prostředím 
▪ Nácvik a upevňování motorických, psychických a sociálních schopností a 
dovedností 
• Pomoc při uplatňování práv, oprávněných zájmů a při obstarávání osobních 
záležitostí: pomoc při komunikaci vedoucí k uplatňování práv a oprávněných zájmů 
 
FAKULTATIVNÍ ČINNOSTI: 
 
• dovoz motorovým vozidlem  
 
PRINCIPY A ZÁSADY: 
 
• individuální přístup ke každému klientovi 
• respektování osobnosti a lidských práv, zachování lidské důstojnosti 
• profesionalita poskytovaných služeb – všichni pracovníci odpovídají požadavkům na 
odbornou způsobilost a jsou průběžně vzděláváni 
• podpora začleňování klientů do dění v našem okolí 
• zachování náboženských hodnot klientů 
• spolupráce s odborníky (lékaři, občanská sdružení) 
• empatie a pozitivní přístup 
• zachování co největší míry samostatnosti klientů 
• ohleduplný, vstřícný a laskavý postoj ke klientům 
 
PRŮBĚH: 
 
Přijetí klienta předchází jednání se zájemcem (viz SQ č. 3 + jeho přílohy), podání žádosti, 
která je posouzena lékařem a dohodnutí poskytování služby, které probíhá při sociálním 
šetření. 
Žádosti jsou podávány v kanceláři sociálních pracovníků. 
Dále je sepsána Smlouva o poskytování sociální služby (viz SQ č. 4), jejíž součástí je osobní 
cíl uživatele, který je v souladu s Individuálním plánem. 
 
Možné důvody pro odmítnutí zájemce: (viz SQ č. 3 + jeho přílohy) 
• zařízení neposkytuje sociální službu, o kterou osoba žádá, a to i s ohledem na 
vymezení okruhu osob v registru poskytovatelů sociálních služeb 
• zařízení nemá dostatečnou kapacitu k poskytnutí sociální služby, o kterou osoba žádá 
• zdravotní stav osoby, která žádá o poskytnutí pobytové sociální služby, vylučuje 
poskytnutí takové sociální služby; tyto zdravotní stavy stanoví prováděcí právní 
předpis 
• osobě, která žádá o poskytnutí sociální služby, vypověděl v době kratší než 6 měsíců 
před touto žádostí smlouvu o poskytnutí téže sociální služby z důvodu porušování 
povinností vyplývajících ze smlouvy 
 
Domov pro seniory není určen osobám: 
• které trpí infekčními onemocněními 
• které vyžadují poskytování akutní zdravotní péče v lůžkovém zdravotnickém oddělení 
• které nesplňují podmínky uvedené ve Smlouvě o poskytování sociálních služeb 
• které nesplní podmínku danou zákonem č. 108/2006 Sb. o sociálních službách §49 
v platném znění podmiňující poskytování pobytové sociální služby z důvodu snížené 
soběstačnosti z důvodu věku, a jejichž situace vyžaduje pravidelnou pomoc jiné 
fyzické osoby 
 
Ukončení poskytování sociální služby: 
• Rozhodnutím uživatele 
• Naplněním osobního cíle 
• Jestliže uživatel hrubě porušuje své povinnosti vyplývající ze smlouvy. Za hrubé 
porušení smlouvy se považuje zejména nezaplacení úhrady za poskytnutí sociální 
služby za dobu delší než 3 měsíce  
• Jestliže se uživatel zdržuje mimo zařízení poskytovatele po dobu více než 60 
kalendářních dnů v průběhu jednoho roku, přičemž se do celkové doby pobytu mimo 
zařízení poskytovatele nezapočítávají dny, kdy se jednalo o pobyt mimo zařízení 
z důvodu pobytu ve zdravotnickém nebo lázeňském zařízení nebo po dohodě s 
poskytovatelem 
• Jestliže uživatel i po opětovném písemném napomenutí hrubě poruší povinnosti, které 
mu vyplývají z Domácího řádu  
• Jestliže se uživatel chová k personálu a ostatním uživatelům služby způsobem, jehož 
záměr nebo důsledek vede ke snížení důstojnosti dané osoby nebo k vytváření 
nepřátelského, ponižujícího nebo zneklidňujícího prostředí  
 
ÚHRADA ZA POSKYTNUTÉ SLUŽBY: (ve znění Vyhlášky 34/2022)   
 
Maximální výše úhrady za poskytování sociálních služeb v Domově pro seniory činí denně 
250 Kč za ubytování a 220 Kč za celodenní stravu. 
Vyúčtování provádí sociální pracovník v programu IS Cygnus.  
 
VYŘIZOVÁNÍ STÍŽNOSTÍ: (viz SQ č. 7) 
 
Stížnost může podat: 
• uživatel služby  
• osoba pověřená uživatelem 
• rodinný příslušník či jiná osoba blízká 
• jakákoliv osoba, která se domnívá, že je důvod ke stížnosti  
 
Formy: 
• ústní 
• písemné 
• elektronické 
• anonymní   
Lhůta pro vyřízení stížnosti: 
Stížnosti, které není možno prošetřovat na místě, musí být vyřízeny do 10 dnů ode dne 
zaregistrování do Knihy stížností. Stížnosti, které nelze do 10 dnů po jejich doručení vyřídit, 
musí být stěžovateli potvrzeno jejich převzetí písemně a musí být vyřízeny nejdéle do 30 dnů 
od jejich doručení. 
O vyřízení stížnosti musí být stěžovateli podána písemná zpráva i v případě, že stížnost byla 
posouzena jako neoprávněná. 
 
 
V Domažlicích 1.3.2023  
 
                                                                      …………………………………… 
razítko a podpis ředitele organizace 
 
  
