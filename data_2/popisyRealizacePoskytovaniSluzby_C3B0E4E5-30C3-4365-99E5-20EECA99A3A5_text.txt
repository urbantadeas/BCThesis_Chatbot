 
 
 
1 
 
          
 
 
Druh služby: Domov pro seniory 
 
POPIS REALIZACE POSKYTOVÁNÍ SOCIÁLNÍ SLUŽBY 
 
 
       Domov pro seniory Dobrá Voda, s místem poskytování služby Dobrá Voda u Českých 
Budějovic, se nalézá v dosahu českobudějovické MHD v klidném lesoparku. Obec Dobrá Voda 
u Českých Budějovic je vzdálena od centra Českých Budějovic cca 4 km, leží při hranici místní 
části Suché Vrbné.  
Domov pro seniory Dobrá Voda, s místem poskytování služby Chvalkov, je umístěn v oblasti 
Novohradských hor u obce Čížkrajice, 6 km vzdálený od města Trhové Sviny a 25 km od 
hlavního města jihočeského kraje České Budějovice. 
 
Domov pro seniory Dobrá Voda je zřízen Jihočeským krajem a poskytuje dvě sociální služby: 
Domov pro seniory a Domov se zvláštním režimem. 
 
 
Základní činnosti poskytované uživatelům 
- 
poskytnutí ubytování 
- 
poskytnutí stravy 
- 
pomoc při zvládání běžných úkonů péče o vlastní osobu 
- 
pomoc při osobní hygieně nebo poskytnutí podmínek pro osobní hygienu 
- 
zprostředkování kontaktu se společenským prostředím 
- 
sociálně terapeutické činnosti 
- 
aktivizační činnosti 
- 
pomoc při uplatňování práv, oprávněných zájmů a při obstarávání osobních záležitostí 
 
 
Poslání 
Poslání Domova pro seniory je poskytování pobytové služby prostřednictvím pomoci a podpory 
jako důstojné náhrady za běžné domácí prostředí těm seniorům, kteří s ohledem na svůj věk a 
zdravotní stav nemohou trvale žít ve svém přirozeném sociálním prostředí. Pomoc a podpora 
vychází z individuálně určených potřeb uživatelů, respektuje základní lidská práva a svobody, 
důstojnost a usiluje o sociální začleňování uživatelů.  
 
Cílem poskytované sociální služby Domov pro seniory je: 
• uživatel, který v Domově za podpory poskytované služby důstojně prožije a dožije svoje 
stáří 
• uživatel, který je spokojený v těchto oblastech: 
- 
ubytování 
- 
stravování 
- 
poskytování sociálně aktivizačních činností dle individuálních potřeb 
• uživatel, který si za podpory poskytované sociální služby uchová co nejdéle svoje 
schopnosti a dovednosti, zejména ve vztahu ke své soběstačnosti a umí aktivně trávit 
svůj čas 
 
 
 
2 
 
• uživatel, kterému je sociální služba poskytována dle jeho individuálních, osobních přání 
a poskytuje mu podporu při jejich realizaci 
 
Zásady: 
• Individuální přístup – za samozřejmost pokládáme to, že ke každému uživateli 
přistupujeme individuálně. Při poskytování služby přihlížíme ke schopnostem, 
možnostem a potřebám každého uživatele.  
• Respektujeme důstojnost a práva uživatelů – ve vztahu k uživatelům vystupují 
zaměstnanci zdvořile, s projevy úcty. Snažíme se o vytváření laskavého, přátelského 
prostředí, které bude alespoň částečně nahrazovat přirozené sociální prostředí uživatele. 
• Poskytujeme uživatelům pomoc při udržení přirozených sociálních vztahů se svojí 
rodinou, přáteli, známými i s ostatní společností (např. pořádání setkání s rodinami, 
spolupráce s rodinou na tvorbě životního příběhu, možnost zapojit se do péče o 
uživatele). 
• Při poskytování služeb respektujeme svobodné rozhodnutí uživatelů, zda chtějí či 
nechtějí služby využívat a rozsah služby poskytujeme formou nabídky. Podporujeme 
vzájemnou důvěru uživatelů mezi ostatními uživateli a personálem. Vytváříme 
podmínky pro uplatnění vlastní vůle uživatelů. 
• Zachováváme v souladu se zákonem o sociálních službách a aktuálně platnou 
legislativou ve věci ochrany osobních údajů a nakládání s nimi mlčenlivost ve vztahu 
k osobním údajům uživatelů. 
 
Cílová skupina 
Domov pro seniory je určen osobám starším 60 let se sníženou soběstačností, kteří potřebují 
pomoc jiné fyzické osoby a s ohledem na svůj věk a zdravotní stav nemohou trvale žít ve svém 
přirozeném sociálním prostředí za pomoci rodiny, terénní či ambulantní sociální služby. 
 
Vzhledem ke zřizovateli (Jihočeský kraj se sídlem v Českých Budějovicích) je služba 
poskytována především pro obyvatele z jižních Čech. 
 
V případech hodných zvláštního zřetele (např. nižší věk zájemce o sociální službu) může, po 
posouzení celkové sociální situace, učinit výjimku ředitel zařízení. 
 
Službu nemůžeme poskytnout 
• pokud Domov pro seniory Dobrá Voda – Domov pro seniory neposkytuje sociální 
službu, o kterou osoba žádá, a to i s ohledem na vymezení okruhu osob v registru 
poskytovatelů sociálních služeb 
• pokud Domov nemá dostatečnou kapacitu k poskytnutí sociální služby, o kterou osoba 
žádá 
• osobám, jejichž zdravotní stav vyžaduje péči ve zdravotnickém zařízení  
• osobám, které nejsou schopny pobytu v Domově z důvodu s akutní infekční nemoci 
• osobám, jejichž chování by z důvodu duševní poruchy závažným způsobem narušovalo 
kolektivní soužití 
• osobám, které žádají o poskytnutí sociální služby a kterým Domov vypověděl v době 
kratší než 6 měsíců před touto žádostí smlouvu o poskytnutí téže sociální služby 
z důvodu porušování povinností vyplývajících ze smlouvy. 
 
 
 
 
3 
 
 
 
DOMOV PRO SENIORY DOBRÁ VODA – MÍSTO POSKYTOVÁNÍ SLUŽBY: 
DOBRÁ VODA U ČESKÝCH BUDĚJOVIC 
 
Ubytování 
Domov pro seniory Dobrá Voda s místem poskytování služby Dobrá Voda u Českých Budějovic 
má kapacitu 204 lůžek. Ubytování je možné na jednolůžkovém či dvoulůžkovém pokoji nebo 
v apartmánu. Pokoje jsou nekuřácké. Kouření je povoleno pouze ve vyhrazených prostorech. 
V ceně ubytování je zahrnut také úklid pokoje, praní ložního a osobního prádla (zajišťováno ve 
vlastní prádelně), žehlení a drobné opravy prádla. 
Pokoje jsou vybaveny moderním nábytkem, jako je vestavěná šatní skříň, polohovací lůžko, 
noční stolek a další vybavení. Součástí vybavení je televizní přijímač, lednice a dorozumívací 
zařízení se sestrami včetně zvonku, připojení na internet. Uživatelé mají možnost si pokoje 
dovybavit svým vlastním drobným nábytkem, dekorativními předměty jako jsou květiny, 
obrázky, fotografie či jiné oblíbené předměty. Podmínkou je zachování prostoru pro manipulaci 
s invalidním vozíkem nebo chodítkem.  
Pokoj může být s vlastní koupelnou, se společnou koupelnou pro dva pokoje nebo jen 
s umyvadlem. Všechny koupelny a sociální zařízení jsou bezbariérově řešené. Na každém patře 
je také centrální koupelna s polohovací vanou a bezbariérovým sprchovým koutem, kuchyňka 
a jídelna, která současně slouží jako společenská místnost s televizorem. Většina pokojů má 
bezbariérové balkony. 
Volný čas v Domově je možné trávit v relaxační místnosti, která slouží nejen k odpočinku, ale 
také k setkávání s ostatními uživateli Domova a návštěvami. V teplých měsících je možné svůj 
čas trávit v parku, altánu nebo na venkovních terasách, které jsou z části zastřešené.  
V novém společenském sále se odehrávají různé kulturní akce – hudební zábavy, přednášky, 
divadelní představení atp.  
K aktivně strávenému volnému času je k dispozici dílna pro pány a dílna pro dámy, kde je 
možné tvořit výrobky nejen k radosti, ale i užitku.  
Dále je k dispozici knihovna, internetový koutek a bufet. Do Domova také dochází pedikérka a 
kadeřnice. V Domově je kaple, která je celodenně přístupná a kde se každé úterý konají mše či 
modlitby.  
                                        
Stravování 
Strava pro uživatele je připravována ve vlastní kuchyni, která je vybavena varnými kotli, 2 
multifunkčními pánvemi, 2 konvektomaty, automatickým formovacím zařízením a zařízením 
na přípravu kašovité stravy. Strava odpovídá hygienickým předpisům HACCP. Uživatelé mají 
v Domově denně zajištěnou kvalitní stravu, která je nutričně vyvážená pro všechny druhy 
nastavených diet (racionální, diabetická, šetřící, s omezením tuků, bezlepková, bezmléčná, 
kombinace diet). Jídelníček je sestavován též s ohledem na místní tradice uživatelů.  
V Domově jsou zajištěny denně 3 hlavní a 2 vedlejší jídla – snídaně, přesnídávka, oběd, svačina 
a večeře, diabetikům je podávána druhá večeře. Uživatelé mají na výběr ze dvou variant snídaní, 
ze tří variant obědů, z toho 1 a 2 varianta je změna přílohy a 3 varianta je jiný pokrm. Dále mají 
uživatelé k výběru ze tří variant večeří (z toho 2 teplé varianty a 1 studená večeře). 
 
                    
Ošetřovatelská a zdravotní péče 
Uživatelům je poskytována ošetřovatelská péče v nepřetržitém 24 hodinovém provozu. Je 
poskytována zcela individuálně, dle jejich zdravotního stavu a indikace ošetřujícího lékaře. Péči 
o uživatele poskytuje odborný personál, skládající se z pracovníků přímé obslužné péče,   
 
 
 
4 
 
 
 
 
středně zdravotnického personálu – registrovaných všeobecných sester a praktických sester, 
které na základě ordinace ošetřujícího lékaře zajišťují péči příslušnými výkony odbornosti 913. 
Rehabilitační péče je zajištěna fyzioterapeuty. Jedná se zejména o individuální a skupinové 
cvičení, masáže, speciální techniky (např. manuální a přístrojová lymfo-drenáž, podmiňování 
reflexů, využití polohovacích dlah, magnetoterapie, termoterapie) aj. Je poskytována pouze 
v závislosti na indikaci ošetřujícího lékaře. Cílem rehabilitační péče je udržet uživatele 
v nejlepší možné fyzické kondici, zachovat či zlepšit stávající míru mobility a sebeobsluhy. 
 
Do Domova dochází 2x týdně praktický lékař, u kterého se mohou uživatelé zaregistrovat. 
Uživatelé si mohou během svého pobytu v Domově ponechat svého praktického lékaře. Ostatní 
specialisté (psychiatr, dermatolog, pneumolog, aj.) docházejí do Domova v pravidelně 
sjednaných intervalech. Návštěvu u ostatních specialistů (zubní, oční atd.) zajišťuje rodina nebo 
ji zajišťujeme vlastní dopravou event. prostřednictvím dopravní zdravotní služby v závislosti 
na vystavení Příkazu k transportu ošetřujícím lékařem. 
 
ČINNOST SPOLEČNÁ PRO OBĚ MÍSTA POSKYTOVÁNÍ SLUŽBY: 
 
Sociální úsek 
V Domově pracují sociální pracovníci, kteří pomáhají uživatelům při uplatňování práv, 
oprávněných zájmů a obstarávají jejich osobní záležitosti týkající se pobytu v Domově a 
komunikují s jejich rodinami.  Dále zajišťují přijímání nových uživatelů, provádí sociální 
šetření u žadatelů o sociální službu v terénu (v místě bydliště žadatele či ve zdravotnickém 
zařízení), uzavírají smlouvy o poskytnutí sociální služby, vyplácí důchody uživatelům, evidují 
úhrady za pobyt a stravu a za příspěvek na péči, provádí nákupy, vyřizují záležitosti týkající se 
pozůstalostí atd. Podílí se též na tvorbě a průběžné aktualizaci standardů kvality sociálních 
služeb.  
Sociální pracovníci spolupracují s klíčovými pracovníky na sestavování individuálních plánů – 
plánů péče jednotlivých uživatelů.  
Další informace včetně žádosti o poskytnutí sociální služby v našem zařízení lze získat 
z webových stránek domova www.domov-dobravoda.cz . 
 
Aktivizační činnosti, ergoterapie 
Pracovníci zajišťující aktivizaci uživatelů v Domově nabízí volnočasové aktivity ke zvýšení 
kvality života, udržení zdravotního stavu, zlepšení adaptace, zmírnění stresů a udržení 
dovedností a schopností v psychické, fyzické a sociální oblasti. Smysluplné využití volného 
času podporuje silné stránky každého uživatele. V Domově jsou uživatelům nabízeny 
volnočasové aktivity, které vychází z jejich aktuálních zájmů, potřeb a přání a z životního 
příběhu, z jejich biografie.  
Volnočasové aktivity jsou vedeny individuálně i skupinově v těchto oblastech: 
Kognitivní trénink – trénování paměti, hraní deskových her 
Pohybová a aktivizační terapie – jednoduché cvičení, tančírna, boccia 
Reminiscenční terapie – vzpomínkový klub, individuální reminiscenční setkání 
Smyslová terapie – podpora vnímání pomocí smyslů: zraku, sluchu, čichu, hmatu a chuti 
Canisterapie – využívá pozitivního působení psa na zdraví člověka 
Zahradní terapie 
Pánská/dámská dílna 
Vycházky do okolí 
 
 
 
5 
 
 
 
Návštěvy kulturních a sportovních akcí pořádaných Domovem i mimo Domov 
Literární kavárna 
Mezigenerační setkávání – Dětská skupina Rybičky (čtení seniorů dětem apod.) 
Společné oslavy narozenin uživatelů 
Kavárny 
 
Domov pro seniory využívá v péči o uživatele biografickou koncepci péče, která vychází 
z psychobiografického modelu prof. E. Böhma. Koncepce je zaměřena na podporu sebepéče 
starých lidí, s cílem tuto schopnost uchovat či navrátit, a to principem oživení zájmu seniora a 
oživením jeho psychiky. Biografický model pomáhá zachovávat uživatelům denní rituály, 
zvyky, které dávají uživateli pocit jistoty a bezpečí. Díky modelu dochází ke snadnější adaptaci 
uživatele na nové prostředí a vyrovnávání se s touto změnou a k lepšímu rozpoznání potřeb a 
přání uživatelů. 
Znalost biografie uživatele usnadňuje pochopit jeho jednání, zachovat celoživotní rituály.  Co 
je pro něj normální, co poznal a prožil. 
Na základě tohoto lidského porozumění je možné poskytovat adekvátní služby, aktivizaci a 
individualizovanou péči uživateli s úctou a respektem k důstojné hodnotě stáří. 
K aktivizaci uživatelů Domova přispívá též spolupráce s dobrovolníky z Dobrovolnického 
centra ADRA v Českých Budějovicích. 
 
 
 
DOMOV PRO SENIORY DOBRÁ VODA – MÍSTO POSKYTOVÁNÍ SLUŽBY: 
CHVALKOV 
 
Ubytování 
Kapacita Domova pro seniory Dobrá Voda s místem poskytování služby Chvalkov je 49 lůžek, 
která jsou rozmístěny na třech patrech. Tři pokoje jsou třílůžkové bez sociálního zařízení. Deset 
pokojů je dvoulůžkových bez sociálního zařízení a sedm dvoulůžkových pokojů má 
vlastní koupelnu s toaletou. Jednolůžkových pokojů je celkem šest, přičemž dva pokoje mají 
vlastní sociální zařízení.  V ceně ubytování je zahrnut úklid pokoje, praní ložního i osobního 
prádla, žehlení a drobné opravy prádla. Pokoje jsou nekuřácké a prostor pro kouření je povolen 
na vyhrazeném místě. Uživatelé si mohou své pokoje dovybavit vlastním drobným nábytkem a 
dekorativními předměty, jako jsou květiny, fotografie, obrazy a jiné oblíbené předměty, 
přičemž musí být zachován prostor pro manipulaci s invalidním vozíkem nebo chodítkem. Na 
každém patře je centrální koupelna s bezbariérovým sprchovým koutem a kuchyňská linka 
s lednicí, kam si mohou uživatelé ukládat své potraviny.  
V prvním patře je společenská místnost s vybavenou knihovnou, televizí, rádiem a koutkem 
s PC. Zde se odehrávají různé společenské události, nebo jen drobná posezení u kávy. Ve 
druhém patře je další společenská místnost s televizí, kde každý týden dochází k předávání 
objednaného drobného zboží skrze externí firmu. V Domově je také společná jídelna pro 
uživatele, která je i prostorem pro uskutečňování různých akcí většího rozsahu (různá 
vystoupení, hudební zábavy atp.). Na všech patrech je v útulném koutku televizor a malá 
knihovna. K aktivně strávenému času slouží místnost ve třetím patře, která je vybavena 
kuchyňkou a velkým pracovním stolem, kde se uživatelé setkávají za účelem různých 
aktivizací, které se tematicky zaměřují například podle ročních období, nebo se vztahují 
k významným událostem. V letních měsících tráví uživatelé rádi svůj čas na zahradě, kde jsou  
 
 
 
 
6 
 
 
 
dva zastřešené altány. V Domově je kaple, která je stále přístupná. Mše se odehrává dvakrát do 
měsíce.  
Do domova dochází každý měsíc pravidelně kadeřnice i pedikérka.  
 
Stravování 
Strava pro uživatele je připravována ve vlastní kuchyni, která je vybavena multifunkční pánví, 
konvektomatem a zařízením na přípravu kašovité stravy. Strava odpovídá hygienickým 
předpisům HACCP. Uživatelé mají v Domově denně zajištěnou kvalitní stravu, která je 
nutričně vyvážená pro všechny druhy nastavených diet (racionální, diabetická, šetřící, 
s omezením tuků). Jídelníček je sestavován též s ohledem na místní tradice uživatelů. Uživatelé 
mají v Domově denně zajištěny tři hlavní jídla a dvě vedlejší, pro diabetiky je připravována 
ještě jedna večeře navíc. Uživatelé mají na výběr ze dvou variant snídaní, ze dvou variant obědů 
(změna přílohy) a dvou variant večeří (teplá/studená). 
 
Ošetřovatelská a zdravotní péče 
Uživatelům je poskytována ošetřovatelská péče v nepřetržitém 24 hodinovém provozu. Je 
poskytována zcela individuálně, dle jejich zdravotního stavu a indikace ošetřujícího lékaře. Péči 
o uživatele poskytuje odborný personál, skládající se z pracovníků přímé obslužné péče a 
středně zdravotnického personálu – registrovaných všeobecných sester, které na základě 
ordinace ošetřujícího lékaře zajišťují péči příslušnými výkony odbornosti 913. Jedná se o 
podávání léků, aplikace injekcí a inzulínu, odběry biologického materiálu, měření krevního 
tlaku, převazy ran, zajištění kompenzačních a inkontinentních pomůcek.  
 
Ošetřovatelská rehabilitace je vedená fyzioterapeutem (např. nácvik sedu, stoje, chůze 
v chodítku, polohování, podmiňování reflexů). Cílem rehabilitační péče je udržet uživatele v co 
nejlepší možné fyzické kondici, zachovat či zlepšit stávající míru mobility a sebeobsluhy.  
Jednou týdně dochází do domova praktický lékař, u kterého se mohou uživatelé zaregistrovat, 
nebo si mohou ponechat svého praktického lékaře. Jednou za měsíc navštíví domov odborný 
lékař z oboru psychiatrie, k ostatním specialistům zajišťujeme dopravu prostřednictvím 
dopravní zdravotnické služby v závislosti na vystavení Příkazu k transportu ošetřujícím 
lékařem, nebo vlastní dopravou. Klienta vždy doprovází personál.  
 
 
 
 
