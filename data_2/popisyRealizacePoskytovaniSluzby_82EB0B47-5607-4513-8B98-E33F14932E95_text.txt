1 
 
Sociální zařízení města Bílovec 
Opavská 600 /45, 743 01 Bílovec 
        
Charakteristika Domova pro seniory v Bílovci    
Zařízení má  celkovou kapacitu 30 klientů. Dvoulůžkové a třílůžkové pokoje jsou umístěny 
v dvoupatrové bezbariérové budově. K odpočinku, posezení a pořádání kulturních akcí slouží 
společné prostory a terasa. Domov obklopuje rozlehlá zahrada. 
 
Poslání 
Domov pro seniory v Bílovci poskytuje sociální služby seniorům (ve věku 65 let a výše), kteří 
z důvodu svého věku a zdravotního stavu potřebují celodenní individuální péči a podporu, 
kterou si nemohou zajistit ve svém přirozeném prostředí sami, prostřednictvím terénní 
sociální služby ani s pomocí svých blízkých. 
 
Cílová skupina 
Senioři (65 let a více), kteří dosáhli věku rozhodného pro přiznání starobního důchodu a jejich 
potřeba sociální a zdravotní podpory je taková, že neumožňuje pobyt v domácím prostředí a 
jejichž sociální situace a zdravotní stav, vyžaduje pravidelnou pomoc a podporu jiné fyzické 
osoby při výběru klientů se řídíme bodovým systémem Sociální komise Domova pro seniory. 
 
ení v našich možnostech poskytnout kvalitní služby: 
• osobám, jejichž potřeby nejsou slučitelné s technickým vybavením budovy (imobilní 
klienti s hmotnosti vyšší než 120 kg)  
• osobám, které mají problémovou bytovou situaci a tímto způsobem ji chtějí vyřešit 
• osobám, jejichž zdravotní stav vyžaduje poskytnutí ústavní péče ve zdravotnickém 
zařízení  
• osobám, které nejsou schopny pobytu v zařízení sociálních služeb z důvodů akutní 
infekční nemoci 
• osobám, které by z důvodu duševní poruchy závažným způsobem narušovaly 
kolektivní soužití 
 
 
 
2 
 
Cílem poskytované služby je: 
1) možnost klientů uplatňovat svou vůli v každodenním životě (co, kdy a jakým     
    způsobem, dle individuální domluvy) 
2) udržení, popř. zlepšení stávajícího zdravotního a psychického stavu klienta 
3) vedení klienta k samostatnosti (udržení schopností a dovedností co nejdéle a takovým    
    způsobem, aby byl klient co nejméně závislý na poskytované službě, možnost klientů    
    uplatňovat svou vůli) 
4) podpora klienta v udržení přirozené vztahové sítě, zachování zájmů, zvyků,   
    rituálů (podpora klienta ve využívání místních institucí) 
5) poskytování služeb dle individuálních potřeb klienta (individuální plány).  V rámci  
    strategického plánu je rozpracován návrh na přístavbu domova pro seniory. Účelem    
    je zkvalitnění služby (jednolůžkové a dvoulůžkové prostornější pokoje, možnost    
    umístění klientů nad 120 kg, zlepšení technického vybavení, soukromí pro návštěvy    
    klientů, …). Realizace do roku 2016  
  
Zásady (principy) poskytování sociální služby:  
• 
respektování lidské důstojnosti (respektování vlastního názoru, náboženské národnostní 
svobody) 
• 
zachování individuality každého klienta (chápeme a respektujeme fakt, že prožívání a vnímání 
každého klienta je jiné, potřeby a zvyky jednotlivých klientů se liší) 
• 
dobré vztahy (podporovat rodinné a jiné vazby, spolupráce rodinných příslušníků se 
zaměstnanci DS) 
• 
nestrannost (neupřednostňovat ani nevylučovat klienty) 
• 
diskrétnost (udržovat důvěrné informace v tajnosti, být taktní, ohleduplný) 
 
Domov  pro seniory Bílovec poskytuje tyto služby: 
• 
ubytování 
• 
úklid  
• 
celodenní stravu  
• 
praní a žehlení osobního a ložního prádla 
• 
nákup potravin a drobných předmětů denní potřeby 
• 
podporu při zvládání běžných úkonů péče o vlastní osobu 
• 
podpora při hygieně, nebo poskytnutí podmínek pro osobní hygienu 
• 
zprostředkování kontaktu se společenským prostředím  
• 
volnočasové a zájmové aktivity 
3 
 
• 
pomoc při uplatnění práv, oprávněných zájmů a při obstarávání osobních záležitostí 
• 
odvoz a doprovod k lékaři  
• 
fakultativní činnosti (dle přání klienta stříhání vlasů, kadeřnictví, pedikúra, duchovní služba) 
• 
zdravotní péče je zajištěna odborným lékařem a to po individuální dohodě s klientem 
 
Jak jsou služby poskytovány 
Množství a rozsah jednotlivých služeb je klientům  poskytován dle jejich potřeb, a to po vzájemné 
dohodě klienta a zaměstnanců. Výsledek dohody je zpracován v tzv. Rozsahu a průběhu služby. 
Obslužná a ošetřovatelská péče je poskytována 24 hodin denně.   
 
Způsob jednání se zájemcem o službu 
Zájemcům o službu je umožněna prohlídka zařízení a kompetentními zaměstnanci jsou jim 
poskytnuty informace o životě v našem domově. V případě jejich zájmu o umístění je jim 
předána „Žádost o přijetí do Domova pro seniory v Bílovci“, a „Vyjádření lékaře“. Žádost o 
přijetí je možné stáhnout z webových stránek www.bilovec.cz. 
V případě, že požadavky žadatele neodpovídají našim nabízeným službám nebo žadatel 
není vhodný (viz. Metodika k odmítnutí zájemce), je žádost zamítnuta a zaslána zpět zájemci. 
V rozhodnutí o odmítnutí jsou uvedeny důvody nepřijetí žádosti a zájemci jsou odkázání na 
registr poskytovatelů sociálních služeb na webových stránkách www.mpsv.cz. 
Pokud požadavky žadatele odpovídají námi nabízeným službám na základě provedeného 
sociálního šetření a žádost splňuje všechny náležitosti, je zájemce písemně vyrozuměn o 
zařazení žádosti do evidence. 
 
Způsob uzavírání smlouvy o poskytnutí sociální služby 
V případě uvolnění místa (lůžka) a z  evidence a provedeného šetření je zřejmé, že uvolněné 
místo odpovídá požadavkům žadatele, je tento kontaktován k prohlídce uvolněného místa.  
Pokud zájemce souhlasí s přijetím na uvolněné místo, je s ním dohodnut přesný datum 
nástupu a jsou mu předány konkrétní informace. 
Před podepsáním smlouvy o poskytování služby sociální péče musí být zájemce informován  
a seznámen se všemi podmínkami poskytování služby v našem zařízení. Smlouva je 
uzavírána písemně nejpozději v den nástupu do zařízení zpravidla na dobu neurčitou. 
 
4 
 
Individuální plánování  
Individuální plánování sociální služby klienta vychází z jeho osobních cílů a potřeb. Je 
postaveno především na jeho schopnostech a dovednostech.  Obecný osobní cíl(e) klienta je 
stanoven v procesu jednání se zájemcem o sociální službu a je zaznamenán. 
Při příchodu do Sociálního zařízení města Bílovce je klient provázen po dobu max. dvou 
měsíců sociální pracovnicí. Po uplynutí dvou měsíců – tzv. adaptační fáze je klientovi 
přidělen jeho klíčový pracovník.  
Klíčový pracovník podporuje klienta ve formulování potřeb, priorit, využití vlastních zdrojů 
k dosažení stanovených cílů. Provází ho pobytem v zařízení, stává se klientovi důvěrníkem. 
Průběh poskytování služby, naplňování cíle klienta i hodnocení plnění zaznamenává.  
 
Podávání a vyřizování stížností 
Stížnosti, podněty, připomínky a pochvaly znamenají důležité informace o spokojenosti 
klienta s pobytovou službou a zároveň jsou inspirací ke zvýšení kvality služeb.  
Při podpisu smlouvy o poskytování služby sociální péče i v průběhu pobytu je klient 
informován o možnosti a způsobu podávání stížností.  
Stížnost může být podána formou písemnou (vhozením do schránky, poštou, elektronicky), 
ústní (sdělením, telefonicky kterémukoliv pracovníkovi domova, který stížnost zaznamená), 
anonymně.  
Stížnosti se vyřizují bezodkladně, pokud lze. Obecná lhůta na vyřízení stížnosti je 30 
kalendářních dnů. 
Stížnost posuzuje a prověřuje vedoucí organizační složky. V závěru prověřování rozhodne o 
tom, zda byla stížnost oprávněná a zajistí přijetí příslušných nápravných opatření.  
Vyrozumí písemně podávajícího o výsledku vyřízení stížnosti, včetně informace o přijatém 
opatření k odstranění zjištěných závad. 
2ení-li podávající spokojen s vyřízením stížnosti, má možnost získat podporu na Městě 
Bílovec, Krajském úřadě Moravskoslezského kraje či u Veřejného ochránce práv .  
 
 
