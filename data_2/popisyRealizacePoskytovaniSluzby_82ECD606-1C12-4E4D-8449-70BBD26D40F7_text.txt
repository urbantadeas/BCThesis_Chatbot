Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 1 z 6 
 
Kdo = poskytovatel: 
Centrum sociálních služeb Domažlice, 
příspěvková organizace 
Co = druh poskytované služby: 
domov pro seniory (§ 49 zákona o sociálních 
službách) 
Jak = forma poskytované služby: 
pobytová  
Kdy = čas poskytované služby: 
Nepřetržitě (24 hodin denně) 
Komu = věková kategorie: 
nad 55 let 
Kde = název zařízení poskytované služby: 
Domovy pro seniory 
Kde a pro kolik = místo (adresa) a kapacita 
poskytované služby: 
Baldovská 583, 344 01  Domažlice 
133 lůžek 
Černovice 25, 345 62  Holýšov 
  42 lůžek  
Vlastník budov: 
Plzeňský kraj 
 
 
 
 
Popis realizace poskytované sociální služby domovy pro seniory 
na adresách Baldovská 583 v Domažlicích 
POSLÁNÍ DOMOVA: 
Posláním Domova pro seniory Domažlice je poskytovat komplexní sociální službu lidem nad 55 let, 
kteří potřebují pravidelnou pomoc jiné fyzické osoby. Klientům vytvářet příjemné prostředí pro prožití 
klidného a aktivního stáří.  
Komplexní sociální služba = poskytnutí ubytování, stravy, péče  
Příjemné prostředí = bezpečí, soukromí, bezbariérovost, dobré vztahy mezi pracovníkem a klientem.  
 
CÍLOVÁ SKUPINA: 
 
 Lidé nad 55 let, kteří potřebují pravidelnou pomoc jiné fyzické osoby. 
 
KDY MŮŽEME ODMÍTNOUT UZAVŘÍT SE ZÁJEMCEM SMLOUVU O POSKYTOVÁNÍ 
SOCIÁLNÍ SLUŽBY: 
 
 Neposkytujeme sociální službu, o kterou zájemce žádá.  
 Zájemce nespadá do cílové skupiny (a nebyla udělena výjimka). 
 Domov pro seniory Domažlice nemá volnou kapacitu. 
 Pokud jsme osobě, která žádá o poskytnutí sociální pobytové služby, vypověděli v době kratší 
než 6 měsíců před touto žádostí smlouvu o poskytnutí téže sociální pobytové služby z důvodu 
porušování povinností vyplývajících ze smlouvy. 
 Zdravotní stav zájemce vylučuje poskytnutí sociální pobytové služby domova pro seniory 
(zdravotní stav zájemce vyžaduje poskytnutí ústavní péče ve zdravotnickém zařízení nebo ve 
specializovaném zařízení (domov pro seniory se zvláštním režimem, či péči na uzavřeném 
oddělení). 
 Zájemce není schopen pobytu v domově pro seniory z důvodu infekční či parazitální nemoci, 
z důvodu onemocnění tuberkulózou či pohlavní chorobou v jakémkoli stádiu.  
 Zájemce je závislý na alkoholu, drogách, jiných návykových látkách, nebo trpí patologickým 
hráčstvím. 
 Chování zájemce by narušovalo kolektivní soužití z důvodu duševní poruchy. 
Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 2 z 6 
 
 Zájemce má poruchy autistického spektra, mentální postižení, úplné smyslové postižení, které 
vyžaduje odbornou péči či stálou osobní asistenci. 
 Zájemce, který trpí specifickým onemocněním, vyžadující specifickou odbornou péči, kterou 
mu Domov pro seniory Domažlice není schopen poskytnout (např. zájemci s nasogastrickou 
sondou).  
 Zájemce vyžaduje intenzivní odbornou péči z důvodu onkologického onemocnění. 
 Nesplnění podmínek pro přijetí v době, kdy je žadatel vyzván k uzavření Smlouvy o 
poskytování sociální pobytové služby nebo když je prováděno sociální šetření. 
 
CO MUSÍ ZÁJEMCE UDĚLAT, POKUD SE CHCE STÁT KLIENTEM DOMOVA: 
 Vyplnit si Žádost o uzavření smlouvy o poskytování sociální pobytové služby.  
 Žádost musí být na oficiálním formuláři, jehož nedílnou součástí je:  
o Vyjádření lékaře o zdravotním stavu žadatele o sociální pobytovou službu 
o Dotazník pro posouzení žádosti o sociální pobytovou službu 
o Souhlas se zpracováním osobních údajů. 
 Formulář si může zájemce vyzvednout osobně v Domově pro seniory Domažlice nebo si ho 
stáhnout z webových stránek www.cssdomazlice.cz. 
 Kompletně vyplněnou a podepsanou žádost osobně doručit, nebo zaslat na adresu Domov pro 
seniory Domažlice, Baldovská 583, 344 01  Domažlice.  
 O každém dalším kroku je žadatel vždy písemně či telefonicky informován.  
 Pokud je to možné, může zájemce, ale i rodinný příslušník nebo známý, naše zařízení navštívit 
již v době, kdy žádost podávána. Během návštěvy je možné si zařízení prohlédnout a zároveň 
jsou zodpovězeny všechny dotazy.  
 
POČÁTEK SOCIÁLNÍ SLUŽBY 
 Klient podepíše smlouvu o poskytování sociální pobytové služby, kde je sjednán rozsah služby, 
výše úhrady za pobyt, způsob platby atd.  
 Sociální pracovnice seznámí klienta s vnitřními pravidly Poskytovatele, Domácím řádem, 
Návštěvním řádem, pravidly při pobytu mimo zařízení, pravidly individuálního plánování 
průběhu sociální služby a pravidly pro podávání a vyřizování stížností. 
 Postupně se klient seznamuje s prostředím a pracovníky Domova. 
 
POSKYTUJEME TYTO ZÁKLADNÍ ČINNOSTI: 
A) UBYTOVÁNÍ  
Kapacita zařízení je 133 klientů. 
Domov má 25 jednolůžkových pokojů s příslušenstvím, 31 dvoulůžkových pokojů s příslušenstvím a 
23 pokojů 1+1 se společným příslušenstvím. Pokoje jsou vybaveny nábytkem a polohovacím lůžkem. 
 1-lůžkový pokoj (k pokoji náleží balkon, sociální zařízení - WC se sprchovým koutem - 
bezbariérový přístup, madla, přivolávací zařízení, kuchyňská linka). 
 1+1 (dva jednolůžkové pokoje, každý klient má svůj pokoj, ale společné příslušenství - WC, 
sprchový kout, k některým pokojům náleží kuchyňská linka).  
 2-lůžkový pokoj (na pokoji jsou dva klienti, kteří mají společné příslušenství - WC se 
sprchovým koutem, není zde kuchyňská linka, pokoj je vybaven chladničkou s malým 
mrazicím boxem) 
 Všechny pokoje jsou bezbariérové. Klienti mají možnost si pokoj dovybavit dle prostorové 
kapacity. Přivézt si např. květiny, obrazy, drobné předměty.  
 
Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 3 z 6 
 
B) STRAVOVÁNÍ  
Klientům poskytujeme celodenní stravu v rozsahu 3 hlavních jídel, dvou svačin a druhé večeře pro 
diabetiky. Přestože nemáme svoji kuchyni, je možnost výběru z několika druhů jídel. Jídlo je dováženo 
z Domažlické nemocnice, a. s..  
 
C) ÚKONY PÉČE   
Dle přání a potřeb klienta poskytujeme pomoc při zvládání běžných úkonů péče o vlastní osobu, 
ošetřovatelskou péči, zprostředkování kontaktu se společenským prostředím, podporu upevňování a 
rozvoje společenských návyků a dovedností soběstačnosti, volnočasové a zájmové aktivity, pomoc při 
obstarávání osobních záležitostí, pomoc při uplatňování práv a oprávněných zájmů, zprostředkování 
kontaktu s veřejnými institucemi, jinými organizacemi či občany. 
 
Další poskytované služby: 
V Domově se nachází pracoviště údržby, prádelny, sušárny a výdejny stravy. Zaměstnanec údržby se 
stará o bezproblémový chod Domova. Chod prádelny zajišťují pradleny. Provádějí praní, žehlení a 
drobné opravy osobního a ložního prádla klientů a pracovních a ochranných oděvů zaměstnanců. 
Udržování pořádku a čistoty v Domově zajišťují uklízečky. Doprava je v Domově zajišťována 
osobním automobilem. Tento automobil je využíván pro služební a provozní potřeby Domova (např. 
dovoz celodenní stravy), rovněž tak pro potřeby klientů (doprava do nemocnice a k odborným 
lékařům, nákupy). 
 
Zdravotní a lékařská péče – respektujeme svobodnou volbu lékaře. Zdravotní péče je kromě našimi 
odbornými pracovníky zajišťována praktickými lékaři, kteří do Domova docházejí pravidelně jednou 
týdně nebo dle potřeby a přání klienta. Touto službou jsou zajišťovány základní zdravotnické služby. 
Specifická vyšetření provádějí odborní lékaři na poliklinice nebo v Domažlické nemocnici, a. s., 
popřípadě odborná pracoviště v nemocnici v Klatovech a v Plzni. 
 
Kulturní, společenské a volnočasové aktivity – o využití volného času klientů se starají pracovnice v 
sociálních službách pro volnočasové aktivity. Zprostředkovaně se do této oblasti zapojují i ostatní 
pracovníci Domova. Jedná se o širokou škálu rozmanitých akcí a činností, např. výlety do přírody, 
přednášky, cvičení, společné čtení, trénování paměti, rukodělné práce, nácvikové činnosti (nácvik 
chůze, nácvik správného používání kompenzační pomůcky atd.), individuální procházky, cvičení na 
lůžku, canisterapie, práce s terapeutickými panenkami, společenské a kulturní akce, smyslové aktivity, 
posezení s duchovním, mše svatá, návštěva knihovny v zařízení, předčítání, pečení a příprava 
jednoduchých pokrmů, společenské a komunikační hry, vzpomínkování a vzpomínkové knihy. 
 
Prostorové podmínky: 
Domov se nachází v Baldovské ulici č. 583, a skládá se ze tří navzájem propojených budov A, B, C. 
Budova A je šestipodlažní, budova B sedmipodlažní a budova C je třípodlažní. Každé podlaží 
v budově A a B je vymalováno jinou barvou a pohyb mezi jednotlivými patry je možný jak pomocí 
výtahů, tak i po schodišti. Uprostřed chodby na každém patře se nachází kuchyňka a denní místnost 
pro klienty vybavená kuchyňskou linkou, sporákem, mikrovlnou troubou, velkou lednicí s mrazákem a 
myčkou. V denní místnosti se nachází stolek s křesly. Na některých patrech je možno v denních 
místnostech společně sledovat televizor. V každém z pěti pater je k dispozici koupelna se speciální 
vanou a zvedákem. Na každém pokoji, ale i v koupelně, je na několika místech komunikační zařízení. 
Každý klient může v případě nouze nebo potřeby přivolat pomoc. V budově C se nachází obchod se 
smíšeným zbožím, tělocvična, rehabilitace, místnost pro kadeřnici a pedikérku, veliká společenská 
Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 4 z 6 
 
místnost, která slouží k pořádání různých společenských akcí. Klienti mohou využívat zimní zahradu 
s přímým vstupem do venkovního prostředí. 
 
Popis realizace poskytované sociální služby domovy pro seniory 
na adrese Černovice 25  
Posláním našeho „Domova pro seniory“ je poskytovat služby lidem ve věku nad 55 let, s potřebou 
pravidelné pomoci jiné osoby. Podle osobních potřeb a schopností uživatelů jim umožňujeme formou 
individuální podpory přiblížit se běžnému způsobu života a umožnit jim klidné prožití stáří. Nabízíme 
služby s celoročním pobytem v prostředí obklopeném lesy v nově rekonstruovaných bezbariérových 
pavilonech. Snahou všech našich zaměstnanců je vytvářet domácí prostředí a chceme, aby se u nás 
všichni cítili co možná nejlépe. Sociální služby poskytujeme kvalifikovaným personálem. 
 
Naše zařízení poskytuje tyto služby: 
 celoroční ubytování 
 celodenní strava 
 praní, žehlení prádla a úklid 
 pomoc při běžných úkonech péče o uživatele 
 pomoc při osobní hygieně 
 pomoc při prosazování práv a zájmů 
 podpora soběstačnosti uživatele 
 volnočasové a zájmové aktivity 
 ošetřovatelská péče v potřebném rozsahu 
 
Okruh osob, kterým je naše sociální služba určena: 
 osoby ve věku nad 55 let, které mají sníženou soběstačnost a jejich situace vyžaduje 
pravidelnou pomoc jiné fyzické osoby a tato pomoc nemůže být poskytnuta jiným způsobem, 
než prostřednictvím naší pobytové služby. 
 
Nemůže být přijat žadatel: 
 pokud jeho zdravotní stav vyžaduje léčení a ošetřování v lůžkovém zařízení léčebně 
preventivní péče 
 pokud trpí infekčním a parazitárním onemocněním, kdy může být zdrojem šíření infekčních 
chorob 
 pokud trpí psychickými poruchami, které znemožňují klidné soužití v kolektivu 
 pokud trpí chronickým alkoholismem a jinými závažnými toxikomániemi 
Nejsou přijímáni žadatelé, kteří nepotřebují využívat základní nabízené služby, tj. celoroční 
pobyt, vaření, úklid, praní prádla a ošetřovatelskou péči. 
 
Postup zájemce v případě zájmu o službu: 
Pokud projeví osoba zájem o službu v našem zařízení (telefonicky nebo písemně) je kontaktována 
sociální pracovnicí, která poskytne základní informace o zařízení, o nabízených službách, o 
podmínkách poskytování a úhradách za služby a seznámí také s internetovou adresou domova, kde 
jsou uvedeny základní informace o organizaci. Zájemce o službu vyplní tiskopis žádosti o umístění, 
včetně vyjádření lékaře. Oba vyplněné tiskopisy odevzdá sociální pracovnici domova nebo zašle na 
adresu zařízení. Zájemci o službu doporučujeme, aby navštívil a prohlédl si naše zařízení a tato 
možnost je nabídnuta i rodinným příslušníkům. Před přijetím uživatele je provedeno sociální 
Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 5 z 6 
 
pracovnicí a vedoucí zdravotního a sociálního úseku místní šetření za účelem zjištění potřeb, 
aktuálního zdravotního stavu a osobních cílů žadatele. Při nástupu do zařízení se sepíše mezi 
poskytovatelem a žadatelem smlouva o poskytování sociální služby, ve které se stanoví podmínky 
poskytování soc. služby. Nedílnou součástí smlouvy je i Domácí řád zařízení.  
 
Metody práce s uživatelem: 
Základními metodami práce s uživateli je individuální plánování sociální služby, zájmová činnost 
a volnočasové aktivity. Individuální plánování sociální služby je nástrojem pro naplňování 
dohodnutých cílů podpory uživatele. Po nástupu se uživatel seznámí s přiděleným klíčovým 
pracovníkem, který spolupracuje s uživatelem, jeho rodinou a soc. pracovnicí. Uživatel má kdykoliv 
právo požádat o změnu klíčového pracovníka. Klíčový pracovník podporuje uživatele, napomáhá 
jeho samostatnosti a soběstačnosti, zvyšuje možnost jeho seberealizace a nezávislosti. Klíčový 
pracovník ve spolupráci s uživatelem a ostatními členy týmu zjistí dlouhodobé i krátkodobé cíle a 
přání, vypracuje individuální plán poskytovaných služeb a usiluje ve spolupráci s ostatními 
pracovníky o jeho naplňování. Individuální plánování je založeno na podpoře uživatele, na jeho 
schopnostech, dovednostech a osobních možnostech plnit své cíle a přání. Zájmovou činností, 
relaxačním cvičením a dalšími volnočasovými aktivitami usilujeme o zlepšení soběstačnosti a 
sociálního začlenění uživatele. 
Veškeré uvedené aktivity rozvíjíme pouze na základě souhlasu uživatele. Organizujeme a 
umožňujeme účast na kulturních akcích organizovaných v zařízení i mimo něj. 
 
Prostředí a materielně technické vybavení našeho domova: 
Domov Černovice se nachází v klidném lesnatém prostředí, které poskytuje pestrou nabídku 
procházek spojených s pohybovou rehabilitací. Samotné zařízení je obklopeno rozsáhlým parkem 
s velkým množstvím travnatých ploch, protkanými chodníčky upravenými zámkovou dlažbou. Park 
je využíván především v teplejších měsících roku jak k vycházkám, tak k posezení na lavičkách 
rozmístěných po parku. 
Jedná se o moderní zařízení, které je po celkové rekonstrukci, dokončené v roce 2005. Máme vlastní 
kuchyni a prádelnu, což přispívá k poskytování komplexních služeb. Celková kapacita ubytování je 
42 uživatelů. Ubytovací kapacitu tvoří první nadzemní podlaží obytného pavilonu „B“, 2 pokoje 
druhého a třetího nadzemního podlaží obytného pavilonu „A“ a celý pavilon „C“. Bydlení uživatelů 
je zajištěno v 19 dvoulůžkových pokojích a ve 4 jednolůžkových pokojích.  Pokoje jsou vybaveny 
moderním nábytkem s elektricky polohovatelnými lůžky, včetně sociálního zařízení pro osobní 
hygienu. Uživatelé si mohou dovybavit pokoje vlastními drobnostmi, televizorem a radiopřijímačem, 
případně dalším vybavením po dohodě s vedením domova. Návštěvy mohou být s uživatelem na 
pokoji, v jídelně, ve společenských místnostech, v zimní zahradě, případně v parku. Bližší 
podrobnosti upravuje „Domácí řád“a „Návštěvní řád“. 
Jednotlivé pavilony jsou vybaveny mechanickými vozíky, rehabilitačními pomůckami a speciálními 
chodítky pro hůře pohyblivé uživatele, kteří potřebují k hygieně a dalším činnostem pomoc personálu 
Pravidelně 1x týdně zařízení navštěvuje praktický lékař, 3x měsíčně psychiatr. Podle potřeby našich 
uživatelů zajišťujeme vyšetření u odborných lékařů (kožní, gynekolog, stomatolog, internista, urolog, 
ortoped apod.) Zdravotní péče je zabezpečována odborným zdravotnickým personálem. 
V našem Domově Černovice je rovněž prodejna potravin, dále jsou zde společenské prostory, jídelna 
vybavená televizorem, zimní zahrada, reminiscenční místnost vybavená vhodným nábytkem pro 
odpočinek našich seniorů a jejich návštěv. Pravidelně k nám zajíždí holič a kadeřník a jsou zde 
poskytovány pedikérské služby.  V celém Domově Černovice je možnost připojení na internet přes 
wifi.   
Centrum sociálních služeb Domažlice, příspěvková organizace 
Baldovská 583, 344 01 Domažlice 
 
Popis realizace poskytované sociální služby  
domovy pro seniory 
 
Stránka 6 z 6 
 
 
Společným zájmem zaměstnanců našeho Domova Černovice, je poskytovat sociální služby 
s přihlédnutím k potřebám, zdravotnímu stavu, zájmům a individualitě uživatele, při respektování jeho 
rodinných a společenských kontaktů.  
 
