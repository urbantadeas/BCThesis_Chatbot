Popis realizace poskytování sociální služby 
k registraci sociální služby v souladu s § 79 zákona 108/2006 Sb., o sociálních službách, ve znění 
pozdějších předpisů 
 
Platnost od:1.1.2024 
 
Název poskytovatele 
Sociální služby pro seniory Šumperk, příspěvková organizace 
Název služby 
Domov pro seniory 
§ 
49 
Působnost služby 
Olomoucký kraj Šumperk 
1. Veřejný závazek 
a. Poslání  
Posláním domova pro seniory je poskytovat sociální služby seniorům (včetně manželských a 
partnerských párů), kteří nemohou žít ve svém domácím prostředí a kteří v důsledku svého věku 
nebo zdravotního stavu mají sníženou soběstačnost - ocitli se v nepříznivé sociální situaci. 
Usilujeme o zachování jejich samostatnosti a podporujeme udržení stávajících dovedností v péči 
o sebe sama. Naše pomoc a poskytovaná podpora vychází z individuálně určených potřeb. 
Usilujeme o zachování funkčních sociálních vazeb - rodina, přátelé, vrstevníci. Podporujeme 
sociální začleňování uživatelů služeb, snažíme se zamezit sociálnímu vyloučení a podporovat 
aktivní trávení volného času. 
 
b. Cíle 
- 
Umožnit uživatelům prostřednictvím individuální podpory i pomoci naplnit jejich základní 
potřeby a přiblížit se běžnému způsobu života dle jejich zvyklostí. 
- 
Udržovat a podporovat jejich schopnosti v oblasti sebeobsluhy, péče o vlastní osobu, 
komunikace a samostatného pohybu.  
- 
Podporovat udržování sociálních vazeb pořádáním společenských aktivit i individuálních 
návštěv.  
- 
Zajistit nabídku k aktivnímu trávení volného času v zařízení i mimo něj (výlety, kulturní 
a společenské akce). 
- 
Rozvíjet odborné, profesionální a osobnostní kompetence personálu.  
- 
Zlepšovat průběžně materiálně technické vybavení zařízení včetně venkovních prostor, 
s cílem poskytnout ubytování v takové kvalitě, které by odpovídalo bydlení v přirozeném 
sociálním prostředí.  
 
c. Cílová skupina (okruh osob, pro které je služba určena a pro které určena není) 
Cílová skupina:  
Senioři starší 60 let, kteří mají sníženou soběstačnost z důvodu věku nebo zdravotního stavu, 
vyžadující vysokou míru pomoci a podpory v naplňování základních životních potřeb, a je pro ně 
nezbytná pravidelná pomoc jiné fyzické osoby. Nemohou zůstat ve svém domácím prostředí 
ani při využití podpory rodiny, případně nejbližšího okolí, nebo terénních či ambulantních 
sociálních služeb. Může se u nich projevovat přirozený úbytek rozumových schopností 
(zapomínání) nebo mírná forma demence bez projevů těžké poruchy komunikace a orientace. 
 
d. Zásady poskytování sociální služby 
V průběhu poskytování sociálních služeb jsou naplňovány tyto zásady: 
- 
respektování individuálně určených potřeb uživatelů  
- 
vytváření bezpečného prostředí 
- 
partnerský a profesionální přístup 
- 
zachovávaní lidské důstojnosti  
- 
posilování samostatnosti a autonomie uživatelů 
- 
vytváření podmínek pro uplatňování vlastní vůle  
- 
otevřená komunikace a týmová spolupráce 
Elektronický podpis - 12.12.2023
Certifikát autora podpisu :
Jméno : Ing. Jiří Gonda
Vydal : PostSignum Qualified CA 4
Platnost do : 5.2.2024 12:54:01-000 +01:00
2. Jednání se zájemcem o službu, vstup uživatele do služby 
Jednání se zájemcem o službu zajišťují sociální pracovníci. Zájemci mohou organizaci 
kontaktovat 
písmeně, 
telefonicky 
i 
osobně 
viz 
webové 
stránky 
https://www.socsluzby.cz/sluzby/jak-pozadat-o-sluzbu. Na počátku jednání sociální pracovnicí 
předají zájemci základní informace o nabízených službách, poskytnou základní sociální 
poradenství, vysvětlí postup pro podání žádosti, mohou být i nápomocni při vyplňování žádosti 
o službu. Po podání žádosti sociální pracovníci provádí sociální šetření, mapují nepříznivou 
situaci zájemce a zpracovávají podklady pro posouzení žádosti zájemce o službu. U manželských 
a partnerských párů, jsou žádosti posuzovány zvlášť. Po vyhodnocení podaných žádostí, zajišťují 
vyrozumění žadatelů o posouzení jejich žádostí a případném zařazení do pořadníku. V případě 
kladného posouzení žádosti pak projednávají se žadatelem jeho konkrétní požadavky, očekávání 
a osobní cíle. Zpracovávají tzv. prvotní individuální plán - zakázka, popis potřeb žadatele, který je 
podkladem pro proces individuálního plánování ve službě. Podrobně a srozumitelně žadatele 
poučí o pravidlech a podmínkách poskytování sociální služby včetně stanovených úhrad. Před 
podpisem smlouvy o poskytnutí služby žadatele srozumitelně seznámí s jednotlivými ujednáními 
smlouvy a povinnostmi, které z ní pro obě strany vyplývají.  
3. Popis služby 
a. Naplnění základních činností ze zákona 
Služba domov pro seniory, poskytuje tyto základní činnosti: 
- 
celoroční ubytování včetně úklidu, praní, žehlení a drobných oprav prádla 
- 
celodenní stravování s možností zajištění dietní a diabetické stravy 
- 
pomoc při zvládání běžných úkonů péče o vlastní osobu 
- 
pomoc při osobní hygieně nebo poskytnutí podmínek pro osobní hygienu 
- 
zprostředkování kontaktu se společenským prostředím 
- 
sociálně terapeutické činnosti 
- 
aktivizační činnosti, 
- 
pomoc při uplatňování práv, oprávněných zájmů a při obstarávání osobních záležitostí 
- 
ošetřovatelské služby  
 
Služby jsou poskytovány nepřetržitě v souladu se stanoveným individuálním plánem (pán péče) 
a s ohledem na aktuální potřeby uživatele, jeho zdravotní stav i stávající schopnosti a dovednosti.  
Sociální službu zajišťují pracovníci v sociálních službách, všeobecné zdravotní sestry, sociální 
pracovníci, fyzioterapeuti a další zaměstnanci organizace.   
 
b. Pravidla poskytování služby (obsažená v domácích řádech a dalších předpisech, 
omezení vyplývající z charakteru služby) 
Pravidla a podmínky poskytování služby domov pro seniory jsou podrobně uvedena v domácím 
řádu, smlouvě o poskytnutí služby i v pravidlech pro řešení nouzových a havarijních situacích 
(pravidla bezpečí). Uživatelé jsou v pravidelných intervalech seznamováni s možnostmi, jak podat 
stížnost nebo připomínku a s pravidly zabezpečení cenností. Tyto dokumenty jsou zpracovány 
také v alternativní formě pro zajištění lepší srozumitelnosti. Úhrady za pobyt a stravu včetně 
vyúčtování je konkrétně rozpracován v Metodickém postupu pro stanovení úhrady za pobyt, 
stravu a fakultativní služby uživatelům a vyúčtování za dobu jejich nepřítomnosti - vratky. Před 
zahájením sociální služby jsou žadatelům tato pravidla srozumitelně vysvětlena a jejich obsah 
je jim pravidelně připomínán klíčovými pracovníky. 
 
c. Metody práce, plánování služby 
Plánování průběhu služby začíná již ve fázi před uzavřením smlouvy o poskytnutí služby, 
kde sociální pracovník mapuje potřeby žadatele a zjišťuje jeho očekávání a cíle. Poté sociální 
pracovník seznamuje budoucího klíčového pracovníka s individuálními potřebami daného seniora. 
Upozorňuje pracovníky oddělení na jeho individuální specifika, denní zvyklosti a možná rizika. 
Při přijetí do služby je vždy přítomen klíčový pracovník, který uživatele seznámí s prostředím 
služby a provází ho celým prvním dnem ubytování v organizaci.  Znovu mu zopakuje pravidla, 
která jsou ve službě nastavena, připomene mu jeho práva i povinnosti.  V první den příjmu pak 
sestaví klíčový pracovník plán péče (individuální plán). Při jeho zpracování vychází ze záznamů 
sociálního šetření - zakázka, popis potřeb, také z informací od rodinných příslušníků, ale i z toho, 
co během prvního dne vypozoruje. V průběhu adaptace plán péče klíčový pracovník průběžně 
doplňuje a nastavuje spolu s uživatelem odpovídající mírů podpory. Plán péče je v pravidelných 
intervalech hodnocen a aktualizován dle změn ve schopnostech, dovednostech i zdravotním 
stavu daného uživatele. Uživatel společně s klíčovým pracovníkem také sestavují osobní cíl, 
na jehož plnění spolupracují s dalšími členy týmu jednotlivých oddělení. V případě, že není možné 
s uživatelem vést smysluplný rozhovor, je využívaná technika pozorování. V organizaci mimo jiné 
pracujeme dle konceptu bazální stimulace a personál je proškolen v oblasti paliativní péče. 
Uživatelům je rovněž nabízeno široké spektrum individuálních a skupinových aktivizací. 
Podporujeme uživatele, aby navazovali přirozené sociální kontakty se svými vrstevníky, měli 
možnost se zapojit do společenských akcí a udržovali vazby se svými rodinami a blízkými. 
Uživatelé, kteří potřebuji podporu v oblasti naplňování duchovních potřeb, navštěvuje pastorační 
pracovník. Obyvatelé mají možnost navštěvovat každých 14 dni bohoslužby v kapli, 
která je k tomuto účelu v prostorách organizace zřízena.  
 
d. Pravidla pro vyřizování stížností 
Uživatelé služeb, případně jejich zákonní zástupci či rodinní příslušníci, jsou o možnosti podávat 
stížnosti či připomínky ke kvalitě poskytovaných služeb pravidelně informování. Možnosti, jak 
podat stížnost nebo připomínku, jsou uživatelům pravidelně připomínány klíčovými pracovníky. 
Postup je také vyvěšen na nástěnkách. Uživatelé mají možnost podávat stížnosti také 
prostřednictvím osoby, kterou si sami zvolí. Stížnosti mohou být podávány jak ústně, tak písemně, 
anonymně i adresně. Stížnosti mohou být také vkládány do schránek, které jsou umístěny 
na viditelných a dostupných místech v prostorách organizace na každém oddělení.  Všechny 
stížnosti jsou evidovány a vyřízeny zpravidla nejpozději do 30 dnů ode dne doručení. O výsledku 
šetření stížnosti je stěžovatel vždy vyrozuměn. Řešení anonymní stížnosti je vyvěšeno 
na nástěnce. V případě, že stěžovatel není s vyřízením spokojen, může se obrátit na nadřízené 
orgány a jiné instituce.  
 
e. Pravidla pro ukončení služby 
Služba je vždy poskytována na základě smluvního vztahu. Smluvní vztah může zaniknout 
písemnou dohodou, výpovědí nebo úmrtím uživatele. Uživatel může smlouvu vypovědět bez 
udání důvodu. Poskytovatel může smlouvu vypovědět jen z důvodů uvedených ve smlouvě. 
Uživatel je srozumitelně informován o výpovědních důvodech i souvisejících výpovědních lhůtách.  
 
f. Úhrady za služby, spoluúčast osoby blízké na úhradě  
Výše úhrady za základní činnosti - ubytování a stravu je uvedena ve smlouvě o poskytnutí 
sociální služby s ohledem na výši příjmu uživatele. Po zaplacení úhrady za ubytování a stravu 
je mu zákonem garantován zůstatek 15 % měsíčního příjmu. V těch případech, kdy by uživateli 
po zaplacení úhrady za pobyt a stravu tato částka nezůstala k dispozici, je mu úhrada snížena 
na základě doložení skutečností (např. důchodový výměr). V daném případě je možná dohoda 
s osobou blízkou na spoluúčasti při hrazení poskytované sociální služby. Úhrada za ostatní 
základní činnosti je stanovena ve výši přiznaného příspěvku na péči. Stanovené úhrady jsou 
v souladu se zákonem 108/2006 Sb., o sociálních službách a jeho prováděcí vyhláškou 505/2006. 
 
g. Další doplňující informace 
Organizace úzce spolupracuje s organizací Maltézská pomoc o. p. s., která se zabývá 
dobrovolnickou činností a je vysílající organizací. Dobrovolníci pomáhají s organizací 
společenských akcí, účastní se také skupinových a individuálních aktivit. Praktické zkušenosti 
u nás získávají studenti Střední zdravotnické školy. Navštěvují nás žáci mateřských a základních 
škol a i jiných zájmových organizací. Pravidelně se zapojujeme do akcí pořádaných Městem 
Šumperk.  
 
4. Fakultativní služby (jsou-li poskytovány) 
Výčet fakultativních služeb je obsažen v sazebníku. V rámci fakultativních služeb je uživatelům 
zprostředkováván telefonní kontakt, zasílání hotovostí, kopírování a tisk, revize vlastních 
elektrospotřebičů (televize, lednice, rychlovarná konvice apod.), oprava vybavení v majetku 
uživatele a doprava automobilem organizace po městě. 
5. Prostory, materiální a technické vybavení (bezbariérovost) 
Domov pro seniory je rozdělen na 4 oddělení ve dvou pavilonech. Budova je bezbariérová, 
opatřena výtahy a nájezdovými plošinami, u vchodu do zahrady je instalovaná schodišťová 
plošina. Na 3. oddělení, které je určeno převážně pro imobilní uživatele, je zřízeno stropní zvedací 
zařízení, aby byla zajištěna snazší manipulace s osobami, které nejsou schopny samostatného 
pohybu. Na dalších odděleních může personál využívat mobilní zvedací zařízení.  
Pokoje jsou vybaveny základním nábytkem, signalizací a televizní přípojkou. Uživatelé si je 
mohou dovybavit podle vlastních představ v rámci prostorových možností daného pokoje, 
požadavky je nutné projednat se sociálním pracovníkem předem.    
Na každém patře je k dispozici velká bezbariérová koupelna, posezení s televizí, jídelna. 
Uživatelé mohou také využívat knihovnu, tělocvičnu, zimní zahradu, velký společenský sál, 
zahradní altán, reminiscenční místnost, pracovní dílny apod.. K naplňování duchovní potřeb slouží 
kaple. Obyvatelé mohou navštěvovat i další společné prostory a přilehlý park. V prostorách 
organizace je možné využívat služeb kadeřnického salónu, pedikúry a minimarketu soukromých 
provozovatelů. Přímo u budovy je autobusová zastávka městské hromadné dopravy.  
 
 
Zpracoval: kolektiv autorů 
Schválil: Ing. Jiří Gonda 
Dne: 22.11.2023 
 
