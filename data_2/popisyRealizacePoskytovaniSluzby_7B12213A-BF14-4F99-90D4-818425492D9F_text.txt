 
Popis realizace poskytované sociální služby  
 
V souladu se zákonem 108/2006 Sb., o sociálních službách, ve znění pozdějších předpisů  
a vyhláškou č. 505/2006 Sb., kterou se provádějí některá ustanovení zákona o sociálních 
službách, ve znění pozdějších předpisů 
 
 
Název poskytovatele 
Domov pro seniory Mitrov 
Druh služby 
Domov pro seniory 
 
 
1. Veřejný závazek 
a. Poslání  
 
Posláním Domova pro seniory Mitrov je zajištění podpory uživatelům tak, aby byla 
zajištěna smysluplnost každodenního žití při zachování dosavadních schopností a 
lidské důstojnosti.  
 
 
b. Cíle  
                  
- 
podporovat uživatele služby v aktivním prožití období stráveného v domově, 
přitom dbát na jeho individuální a zdravotní potřeby 
- 
podporovat a udržovat v maximální možné míře rozumové a motorické dovednosti 
a návyky, které jsou v době přijetí uživatele do domova zachovány 
- 
umožnit prožití důstojného života v domově: 
a) ubytování v jedno a dvoulůžkových pokojích, v rámci možností 
respektovat právo  na soukromí 
b) zajistit odbornou a bezpečnou péči 
c) podporovat soběstačnost uživatele 
d) uplatňovat právo na svobodné rozhodování 
e) v rámci našich podmínek udržovat styk s okolím  
f) podporovat styk s rodinou, opatrovníky - zapojit je do péče o uživatele, 
plánování služby a života domova 
g) umožnit uživatelům využít nabídky služeb dobrovolníků 
                             h)   co nejvíce podporovat běžný způsob života uživatele 
                           ch)   umožnit uživatelům začleňování do běžného života 
 
 
c. Cílová skupina  
Cílovou skupinou Domova pro seniory Mitrov jsou:  
- 
senioři se ztrátou či snížením soběstačnosti v základních životních dovednostech,  
kterým nemohou ostatní sociální služby poskytnout adekvátní péči a jejichž 
situace vyžaduje pravidelnou nebo občasnou pomoc jiné fyzické osoby, jsou 
neschopní uplatňovat své nároky, práva a orientaci v sociální síti, senioři 
s Alzheimerovou   chorobou dle individuálního posouzení či s jinými druhy 
demencí dle individuálního  posouzení 
- 
prioritní cílovou skupinou jsou osoby z Kraje Vysočina 
Okruh osob: 
-    osoby od 60 let 
 
d. Zásady poskytování sociální služby 
                                   
                                   ZÁSADY POSKYTOVÁNÍ  SLUŽBY  
1. Respektování práv, potřeb uživatele, možnost volby. 
2. Chápání a vnímání uživatele jako jednotlivce, podporování  a uspokojování jeho 
individuální potřeby a aktivity, jednání na úrovni vzájemného přátelství, 
rovnocennosti. 
3. Přizpůsobení nabízené služby požadavkům a potřebám uživatele. 
4. Podporování vzájemné důvěry, ohleduplnosti, respektu, úcty, partnerství 
5. Respektování společenského postavení uživatele. 
6. Dodržování Listiny základních práv a svobod. 
 
                                      ZÁSADY PODLE PRAVIDEL PĚTI P 
 
                          Pochopit.  Podpořit.  Přizpůsobit se.  Pomoci.  Provést. 
 
2. Jednání se zájemcem o službu, vstup uživatele do služby, uzavření smlouvy 
Informace o službě Domova pro seniory Mitrov se dozvíte na webových stránkách 
www.domovmitrov.cz.  
 
Jednání se zájemcem o službu v rámci podání žádosti o poskytování služby probíhá 
v domově. Žádost můžete předat osobně nebo ji poslat poštou. Jednání vede sociální 
pracovnice. Pokud není v domově sociální pracovnice přítomna, v jednání je zastoupena 
pověřeným pracovníkem (vedoucí aktivizačního úseku, vrchní sestra, ředitel).  
 
Jednání se zájemcem o službu v případě umístění žadatele, vede pouze sociální pracovnice, 
která hodnotí vhodnou poskytovanou službu, zastupování žadatele a poskytuje poradenství 
týkající se dalších oblastí. Jednání probíhá v domácím prostředí, ve zdravotnickém zařízení, 
v zařízeních sociálních služeb i v našem domově. 
 
Povinností poskytovatele je předat veškeré informace pravdivě, nezkresleně a srozumitelným 
způsobem. Respektujeme vaše komunikační možnosti a na základě zpětné vazby zvažujeme 
další postup při jednání tak, abyste měli možnost se na základě získaných informací 
rozhodnout.  
 
Pokud se jedná o první telefonický kontakt, sociální pracovnice předá zájemci požadované 
informace o našich službách, nabídne možnost osobní návštěvy v domově, nebo předá 
kontakt na naše internetové stránky. V případě potřeby jsou zájemci odeslány dokumenty 
poštou nebo e-mailem (Žádost o poskytování služby v Domově pro seniory Mitrov, 
Informace pro uživatele a jeho rodinu, Doporučené vybavení uživatele při nástupu do 
domova, Přehled úhrad v Domově pro seniory Mitrov, Propagační leták.  
 
Pokud je to možné, jsme rádi, když se zájemce o službu a jeho rodina přijede do domova 
osobně podívat, vše si prohlédnout, zeptat se na to, co ho aktuálně zajímá. 
 
Pokud zájemce splňuje podmínky k přijetí do domova, je vyzván k nástupu. Uživatel je do 
domova přijat na základě Smlouvy o poskytování služby sociální péče, kterou podepíše sám, 
nebo jeho zástupce.  
3. Popis služby 
a.    Naplnění základních činností ze zákona 
Domov nabízí, zajišťuje a podporuje 
           -   ubytování, celodenní stravu včetně diet, úklid, péči o ošacení 
           -   pomoc při zvládání běžných úkonů péče o vlastní osobu včetně hygieny 
           -   zprostředkování kontaktů se společenským prostředím 
           -   aktivizační a volnočasové činnosti 
           -   pomoc při uplatňování práv, zájmů a při obstarávání osobních záležitostí  
           -   zdravotní, ošetřovatelskou a základní rehabilitační péči 
           -   péči tělesnou, duševní, duchovní a kulturní 
           -   základní sociální poradenství 
 
b. Finanční spoluúčast uživatele na službě 
www.domovmitrov.cz (v záložce Pro klienty - Úhrady za služby) 
 
c. Způsob podávání a vyřizování stížností 
Stížnost, připomínku nebo podnět  má  v domově možnost podat klient, zaměstnanec a 
každá  další osoba přicházející do zařízení. Stěžovat si můžete osobně ústně, písemně,  
telefonicky, prostřednictvím zástupce z domova i mimo domov, anonymně. Využít můžete 
schránek na připomínky, náměty, dotazy, které jsou v domově rozmístěny v každém patře a 
jsou minimálně 2x měsíčně kontrolovány. Stížnost prověřuje pracovník nadřízený tomu, 
proti kterému stížnost směřuje. Stížnost je řešena do 30 dnů od příjmu stížnosti, v případě 
potřeby budete upozorněni na odklad vyřízení stížnosti, např. s nutným zásahem dalších 
orgánů.  
 
V případě nesouhlasu s vyřízením stížnosti poskytovatele se můžete obrátit na následující 
další nezávislé instituce či orgány 
- 
v záležitostech týkajících se registrací sociálních služeb na Krajský úřad Kraje 
Vysočina, 
- 
v záležitostech týkajících se kvality poskytovaných služeb na inspekci sociálních 
služeb Ministerstva práce a sociálních věcí, 
- 
lidskoprávní organizace jako např. Liga lidských práv, 
případně na Kancelář veřejné ochránkyně práv, která však není ze zákona 
oprávněna zabývat se individuálními stížnostmi na kvalitu péče 
Podrobné informace najdete na www.domovmitrov.cz v záložce Pro klienty - Podávání 
stížností. 
 
 
d. Ukončení poskytování služby 
Ukončení péče o uživatele končí dobrovolným odchodem uživatele z domova, umístěním 
uživatele do jiného zařízení, propuštěním uživatele na základě ukončení Smlouvy o 
poskytování služby sociální péče, úmrtím uživatele. Více informací najdete 
 
www.domovmitrov.cz (v záložce Pro klienty - Domácí řád) 
 
 
e. Další doplňující informace 
www.domovmitrov.cz  
 
4. Fakultativní služby (jsou-li poskytovány) 
www.domovmitrov.cz (v záložce Pro klienty - Úhrady za služby) 
 
 
 
5. Materiální, technické a hygienické podmínky pro zabezpečení sociální služby  
 
Domov se nachází v Kraji Vysočina, v okrese Žďár nad Sázavou, v regionu Bystřicko, 
nedaleko města Bystřice nad Pernštejnem. Obec Mitrov spadá pod Městys Strážek. 
 
Služby jsou poskytovány ve dvou společně propojených budovách – Zámek a Pavilon. 
V budově Zámku je poskytována služba Domova se zvláštním režimem, v budově 
Pavilonu je poskytována služba Domova pro seniory i Domova se zvláštním režimem. Obě 
budovy jsou zcela bezbariérové. 
     
Služba Domov pro seniory je poskytována jako celodenní sociální pobytová služba, 
jejímž zřizovatelem je Kraj Vysočina. V domově jsou k dispozici jedno a dvou lůžkové 
pokoje.  
 
Služba DS je poskytována v oddělení Pavilon A a oddělení Pavilon B. 
Na Pavilonu A je 34 lůžek (2 pokoje 1lůžkové, 16 pokojů 2lůžkových). 
Na Pavilonu B je 29 lůžek (1 pokoj 1lůžkový, 14 pokojů 2lůžkových). 
 
Většina pokojů má vlastní sociální zařízení. Některé pokoje jsou vybaveny televizí a 
lednicí. Uživatel má, po dohodě, možnost si pokoj vybavit vlastním nábytkem nebo věcmi 
za předpokladu, že nejsou porušeny bezpečnostní předpisy a Domácí řády, soukromí a 
práva dalších uživatelů. V domově je vlastní kuchyň, která připravuje celodenní stravu 
včetně diet. Dále úsek prádelny, úklidu a údržby.  
 
Odbornou péči zajištují všeobecné sestry, pracovníci v sociálních službách – pečovatelé a 
asistenti, sociální pracovníci. Do domova dojíždí zpravidla 2x týdně praktický lékař. Domov 
zajišťuje doprovody uživatelů k odborným lékařům. Při péči o uživatele vítáme spolupráci 
rodiny. 
 
Budova a zařízení domova splňují veškeré bezpečnostní předpisy, které jsou pravidelně 
kontrolovány, např. Krajskou hygienickou stanicí, hasiči, zřizovatelem, výtahovou službou, 
správcem výstražného systému, apod.  
 
 
 
 
 
Datum: 23. 6. 2022 
 
Jméno a podpis oprávněné osoby: 
 
Mgr. Josef Myslivec - ředitel 
 
Razítko 
 
