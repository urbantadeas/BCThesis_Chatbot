 
 
              Sociální služby města Doksy, příspěvková organizace 
                                   Panská 199, 472 01  Doksy 
                                            IČ 482 82 910 
 
 
 
POPIS REALIZACE SLUŽBY 
„Domov pro seniory Doksy“ 
 
Poskytovatel: Sociální služby města Doksy, příspěvková organizace 
Sídlo: Panská 199, Doksy 472 01 
 
1. Poslání 
Domov pro seniory Doksy poskytuje pobytové služby seniorům, kteří mají sníženou 
soběstačnost zejména z důvodu věku. 
Umožňuje zachovat kontakt s rodinou a vnějším prostředím. 
 
2. Principy 
• Dodržování práv uživatelů 
• Respektování volby uživatelů 
• Individualizace podpory 
• Podpora rodinných vazeb 
• Flexibilita služeb 
 
3. Cíle služby 
• Poskytování služby dle zakázky uživatele a v takovém rozsahu, který vychází 
z individuálního přístupu, podpoří jeho samostatnost a soběstačnost a umožní 
zachovávat rodinné vazby. 
 
• Podpora provázanosti jednotlivých úseků zařízení a jejich zaměstnanců, podpora 
kvality komunikace mezi uživateli, rodinnými příslušníky a zaměstnanci organizace a 
spolupráce se zřizovatelem, organizacemi města a veřejností. 
 
• Průběžné vzdělávání zaměstnanců organizace, rozvoj jejich kompetencí, naplňování 
standardů kvality péče v praxi, ochrana práv uživatelů. 
 
4. Popis zařízení 
Domov pro seniory Doksy je situován v městské zástavbě v blízkosti centra města Doksy. 
Uživatelům jsou tedy dostupné obchody, restaurace, cukrárna, náměstí, budova městského 
úřadu, autobusové nádraží, parkoviště. 
Budova domova je patrová, pro přepravu mezi jednotlivými patry slouží 3 výtahy - lůžkový, 
osobní a jídelní výtah. 
Jedná se o zařízení s nepřetržitým provozem.  
Do domova dochází praktická lékařka, které zde má své pacienty.  
Ve městě Doksy je zdravotní středisko, kde ordinují další odborní lékaři, jejichž služby 
mohou uživatelé domova využívat. K odvozu na zdravotní středisko mohou uživatelé využít 
služební automobil domova. 
Pro svou činnost má domov vytvořena vnitřní pravidla, řády, standardy.  
V zařízení je využívána práce dobrovolníků. 
 
 
5. Jednání se zájemcem o službu 
Zájemci o umístění do domova jsou přijímáni na základě písemné žádosti, podané na 
předepsaném tiskopisu. Tiskopis je umístěn k vytištění na stránkách domova nebo je možno si 
jej vyzvednout přímo v domově u sociální pracovnice nebo u ředitelky domova. Sociální 
pracovnice nebo ředitelka domova podají žadatelům rovněž bližší informace o domově. Před 
podáním žádosti je po dohodě umožněna zájemcům o umístění nezávazná návštěva, při které 
se mohou seznámit s prostředím domova.  
Vyplněné a podané žádosti jsou zařazeny do seznamu žadatelů. 
Při uvolnění místa v domově je provedeno sociální šetření u žadatelů. 
Aktualizace žádostí probíhá 1x ročně. 
S každým nově nastupujícím uživatelem je sepsána písemná „Smlouva o poskytnutí sociální 
služby v domově pro seniory.“ 
 
6. Ubytování 
V domově jsou jednolůžkové, dvou a třílůžkové pokoje. Třílůžkové pokoje jsou především na 
oddělení, kde jsou ubytováni uživatelé se zvýšenou potřebou péče. 
Pokoje jsou vybaveny lůžky, nočními stolky, skříněmi.  
Uživatelé si mohou pokoj vyzdobit vlastními obrázky, fotografiemi a dalšími drobnostmi. 
Ošacení, které si uživatelé přinesou do domova, je označeno jmenovkou, aby nedošlo 
k záměně při praní. Praní a žehlení prádla, včetně drobných oprav, se provádí v prádelně 
domova.  
 
7. Stravování 
Pro přípravu stravy má domov vlastní kuchyň. 
Strava je podávána 4x denně. Snídaně, obědy, večeře a odpolední svačina jsou jednotné pro 
všechny obyvatele.  
Domov vaří rovněž diety. 
Strava je podávána formou obsluhy ke stolům na 2 menších jídelnách, někteří uživatelé se 
stravují na svých pokojích. Záleží na potřebách a možnostech uživatele.  
Ležícím uživatelům je strava podávána na pokojích. 
Pro dodržování pitného režimu je uživatelům k dispozici automat na filtrovanou vodu.  
 
 
8. Zvládání běžných úkonů péče o vlastní osobu, hygiena 
O uživatele pečuje kvalifikovaný personál. Pracovnice přímé péče pomáhají uživatelům při 
oblékání, svlékání, při přesunu na lůžko nebo vozík, vstávání z lůžka, uléhání, změně poloh, 
při podávání jídla a pití. 
Dále pomáhají uživatelům při úkonech osobní hygieny, péči o vlasy a nehty, při použití WC. 
Koupelny, sprchové kouty a WC jsou vybaveny madly, zvedáky do vany, domov je vybaven 
pojízdnou zvedací vanou pro ležící uživatele a pojízdným zvedacím zařízením k přesunu 
imobilních osob. 
Domov je vybaven čistícím a dezinfekčním automatem k mytí podložních mís.   
 
Do domova dochází pravidelně kadeřnice, pedikérka a masérka. 
 
9. Zprostředkování kontaktu se společenským prostředím 
Domov má zájem na uchování kontaktu uživatele a jeho rodinných příslušníků a přátel. 
Návštěvy v domově jsou umožněny v jakoukoli dobu neomezeně, mimo nočních hodin. 
 
 
Uživatelé mohou využívat dostupných služeb mimo domov, imobilním uživatelům je 
umožněno využívat služeb mimo domov po dohodě s pomocí doprovodu pečovatelky, nebo 
rodinných příslušníků uživatele. 
Takto je umožněno uživatelům navštěvovat kino, divadelní představení, výstavy, bohoslužby, 
cukrárnu, kadeřnictví a další služby a kulturní akce ve městě. Zároveň mohou uživatelé 
absolvovat dlouhodobější pobyty mimo domov u svých rodinných příslušníků.  
Uživatelé se účastní kulturních akcí pořádaných i v jiných domovech pro seniory. 
Na tyto akce jsou dopravováni služebním automobilem domova, za doprovodu řidiče a 
pracovníka sociální péče.  
 
10. Sociálně terapeutické činnosti a aktivizační činnosti 
V domově je využívána canisterapie.   
Domov nabízí pravidelné aktivity -  cvičení pro seniory, hudební produkce různých žánrů, 
zájmové a kulturní akce jako, „Kavárničku“, promítání filmů na videu a DVD, povídání na 
různá aktuální témata, čtení, hraní společenských stolních her, aktivizační hry, jako je bingo 
nebo Cvičení paměti, pravidelné pečení a vaření (vánoční či velikonoční speciality),  
PC aktivity, zahrádkářské aktivity, pravidelné návštěvy faráře či jiných zajímavých hostů.  
Se seniory, včetně vozíčkářů, jsou konány vycházky i výlety po pozoruhodných místech  
v okolí.  
Pravidelně do domova dochází děti z mateřských škol, studenti Základní umělecké školy  
i žáci Základní školy v Doksech. 
Pro volnočasové aktivity je zařízeno podkroví domova. Dále mají uživatelé k dispozici 
televizní místnost určenou pro společné sledování televize a verandu pro společné setkávání.  
 
 
11. Pomoc při uplatňování práv, oprávněných zájmů a při obstarávání osobních 
záležitostí 
Uživatelé domova mají možnost obrátit se na sociální pracovnici domova s žádostí o pomoc 
při vyřizování písemností, úředních záležitostí a dalších osobních záležitostí. 
Podněty, připomínky, popř. stížnosti mohou uživatelé uplatňovat písemně nebo ústně, 
prostřednictvím pracovníků domova nebo rodinných příslušníků. Pro tyto účely má domov 
zpracována vnitřní pravidla, se kterými je uživatel seznámen po nástupu do domova. 
 
12. Územní působnost sociální služby 
Služba Domov pro seniory zajišťuje péči občanům POU Doksy. 
 
13. Informovanost o službě 
Informace o službě může veřejnost získat z webových stránek www.dpsdoksy.cz.  
Aktuální informace a novinky jsou průběžně zveřejňovány i na stránkách sociální sítě 
Facebook na adrese https://www.facebook.com/socialnisluzbymestadoksy. 
 
 
 
                                                                                   Mgr. Klára Říhová 
                                                                 ředitelka Sociálních služeb města Doksy, p.o. 
                                                                              Panská 199, 472 01  Doksy 
                                                                          
 
Datum: 20. 7. 2023 
Mgr. Klára 
Říhová
Digitálně podepsal 
Mgr. Klára Říhová 
Datum: 2023.07.20 
10:57:11 +02'00'
