Popis realizace poskytování sociální služby 
 
Domovy pro seniory Šluknov – Krásná Lípa,p.o 
Křečanská 630 
Šluknov 
 
 
Služba Domovy pro seniory 
Středisko Šluknov, Křečanská 630 
 
 
1. Poslání, cíle, účel a předmět činnosti  
 
 
Poslání 
 
Poskytovat pobytové sociální služby seniorům, kteří vzhledem ke svému věku a zdravotnímu 
stavu nemohou žít ve svém přirozeném prostředí. Prostřednictvím poskytované služby 
podporovat a udržovat optimální míru samostatnosti, nezávislosti a odpovědnosti uživatelů, 
s ohledem na jejich individuální schopnosti a potřeby. Přispívat k prožití plnohodnotného 
života, zachovávat využití přirozené vztahové sítě a kontaktů se společenským prostředí. 
 
Okruh osob 
-  osoby od 65 let, kteří pro svůj věk a zdravotní stav mají omezené schopnosti vést 
samostatný život ve svém domově, potřebují pravidelnou pomoc a zároveň péči o ně nelze 
zajistit dostupnými terénními službami nebo za pomoci rodiny či blízkých osob. 
 
Cíle 
 
- zajištění hodnotného života uživatelů 
- podpora nekonfliktního soužití s ostatními uživateli 
- snaha o vytvoření přirozeného prostředí 
- zvyšování úrovně a kvality bydlení 
- zapojení uživatel do veřejného života – využívání běžně dostupných služeb 
- podpora soběstačnosti a samostatnosti uživatel 
- poskytovat služby uživatelům dle jejich individuálních potřeb 
 
 
Principy  
 
- dodržování práv uživatelů, zachování jejich důstojnosti, respektování soukromí, možnost 
individuální volby dle potřeb uživatelů a podpora kontaktů s rodinou 
 
Hlavní účel a předmět činnosti je 
 
Poskytování sociálních služeb v souladu se zákonem č. 108/2006 Sb., o sociálních službách, 
ve znění pozdějších předpisů, a vyhlášky MPSV č. 505/2006 Sb., kterou se provádí některá 
ustanovení zákona o sociálních službách 
 
Služby neposkytujeme  
- osobám, kterým lze péči zajistit jinak v jejich domácím prostředí 
 
2. Příprava a vlastní nástup do zařízení  
 
V okamžiku, kdy budoucí uživatel podá žádost o umístění do domova pro seniory, provede 
sociální pracovnice sociální šetření s žadatelem. Budoucí uživatel je seznámen s rozsahem 
poskytovaných služeb – jako je ubytování, stravování, úklid, praní prádla a šatstva a s 
rozsahem zdravotní a ošetřovatelské péče. Dále je žadatel seznámen s prostředím domova pro 
osoby se zdravotním postižením, včetně zahrady. Sociální šetření probíhá většinou doma u 
žadatele popř. ve zdravotnickém zařízení, kde může být žadatel před nástupem umístěn.  
Nejdéle v den nástupu je s uživatelem sepsána „Smlouva o poskytování služeb“, Smlouva 
zahrnuje platební podmínky, práva a povinnosti uživatele, práva a povinnosti poskytovatele a 
dobu trvání smlouvy, podmínky ukončení smlouvy.  
V den nástupu je s uživatelem zároveň založen „Individuální plán“ – sloužící uživateli k 
záznamu jeho potřeb, přání a stížností, zároveň slouží i jako informační materiál personálu 
pro práci s uživatelem. S tímto plánem je pracováno po celou dobu pobytu uživatele. 
 
 
3. Vlastní realizace poskytování služby  
 
Personál domova pro seniory se snaží o individuální přístup ke každému uživateli. V rámci 
možností domova pro seniory se personál snaží vytvořit pro uživatele domácí prostředí.   
Domov pro připravuje pro uživatele různé volnočasové aktivity – návštěvy výstav, různých 
společenských akcí, výlety do okolí, taneční zábavy, besedy, kulturní představení v prostorách 
domova pro seniory, klubovnu, účastní se s uživateli akcí pořádanými jinými domovy apod. 
Pro uživatele je připravován individuální rehabilitační program – masáže, perličkové koupele, 
skupinová i individuální cvičení, aromaterapie, arteterapie, canesterapie. 
Sociální pracovnice zajišťuje pro uživatele pomoc a poradenství při řešení různých osobních 
záležitostí. 
Domov má vlastní kuchyň. Strava se vaří normální nebo dietní, dle lékaře. Strava je podávána 
pětkrát denně a je možný výběr ze dvou jídel. 
Uživatelé se mohou stravovat na jídelnách jednotlivých pavilonů, popřípadě na pokojích. 
 Osobní i ložní prádlo se pere v prádelně domova a cena služby je zahrnuta v úhradě za pobyt, 
součástí jsou i drobné opravy prádla.  
Doplňkové služby:  
- lékař, psychiatr, stomatolog, pedikérk 
 
4. Materiální a technické zabezpečení realizace poskytované služby  
 
V objektu areálu domova se nachází tři ubytovací pavilony, budova kuchyně, administrativní 
budova, prádelna a budova údržby. Součástí areálu je zahrada o výměře 7.000m2, kde byl 
založen park okrasných dřevin, jsou zde zabudovány lavičky sloužící k příjemnému posezení 
a relaxaci uživatelů i jejich návštěv.  
Ubytovací pavilon č.p.573 obývá 5 uživatelů. V této tří podlažní budově se nachází klubovna 
pro zájmovou činnost klientů, kantýna, rehabilitační místnost a místnost pro provádění 
masáží. Budova je opatřena výtahem. Tato budova byla v letech 2009-2010 kompletně 
zrekonstruována, z původně nevyhovujících prostor byly vytvořeny dvoulůžkové ubytovací 
buňky s vlastním sociálním zařízením, pokoje jsou bezbariérové, vybaveny signalizačním 
zařízením.  
Ubytovací pavilon č.p. 631 obývají 3 uživatelé. Budova je dvoupodlažní, opatřena výtahem. 
V roce 2014 byla opravena střecha , budova byla zateplena a byla provedena oprava fasády. 
 V roce 2000 byla provedena rekonstrukce a původní devítimístné pokoje byly nahrazeny 
dvoulůžkovými.  
Ubytovací pavilon č.p.723 obývají 2 uživatelé v jednolůžkových a dvoulůžkových pokojích. 
Roku 2001 byla provedena půdní vestavba. V tomto pavilonu se nenachází výtah, proto jsou 
zde ubytováni především mobilní uživatele.  
V roce 2009 z budovy bývalé kotelny byla rozsáhlou rekonstrukcí vybudována společenská 
místnost pro pořádání kulturních akcí pro uživatele domova. Komplex samostatné budovy 
tvoří kuchyně a administrativa.  
Budova prádelny a údržby má rozměry 1297m2. Stav budov odpovídá jejich stáří. 
 
 
5. Zajištění zdravotní péče  
 
Zdravotní péče je zajištěna prostřednictvím vlastních zaměstnanců, kteří mají odbornou 
způsobilost k výkonu zdravotnického povolání.  
 
Popis personálního zajištění 
 
Organizaci řídí statutární zástupce, ředitel příspěvkové organizace. Ředitel zabezpečuje 
souhrnou ekonomickou agendu organizace, zajišťuje činnost po stránce organizační, odborné, 
ekonomické a provozně technické. Zabezpečuje správu objektu a jeho zařízení včetně rozvoje 
materiálně technické základny, zajišťuje efektivní využívání všech zdrojů a prostředků a 
racionální řízení provozu organizace. Organizuje, řídí a kontroluje činnost všech 
zaměstnanců, hodnotí jejich pracovní výsledky, vydává vnitřní předpisy a směrnice 
organizace. Zodpovídá za úroveň poskytovaných služeb a za vedení příslušné dokumentace. Z 
hlediska odborného provozu je organizace členěna na samostatné úseky bez právní 
subjektivity v jejichž čele stojí vedoucí daného úseku. 
 
1.Ekonomický úsek, zabezpečuje celkové hospodaření s finančními prostředky, dotacemi, 
majetkem, fondy, dary v souladu s vyrovnanou bilancí. Do ekonomického úseku je začleněn 
rozpočtář, který sestavuje rozpočet organizace, prověřuje a zajišťuje účetní správnost 
vykazování rozpočtových prostředků. Zodpovídá za efektivní a účelné vynakládání finančních 
prostředků, za finanční kázeň a plnění daňových povinností vůči státnímu rozpočtu, za 
platební styk s okolními subjekty, za správnost a včasnost při sestavování statistických výkazů 
a sestav, za správnost a evidenci veškerého majetku. Účetní – zpracovává účtování na 
uceleném úseku účetnictví, majetku, pohledávek a závazků, na úseku zúčtování vztahu 
k odběratelům, dodavatelům a zaměstnanců, zajišťuje pokladní služby pro potřeby 
organizace. Mzdová účetní - zpracovává údaje a provádí další úkony k výpočtu výše a 
zúčtování platu, zajišťuje agendu daně z příjmu ze závislé činnosti zaměstnanců, pojistného 
na sociální a zdravotní pojištění včetně systematického vedení a archivování těchto údajů. 
Provádí registrační a oznamovací činnosti zaměstnanců v organizaci. Vede personální agendu 
zaměstnanců. Provozní - zabezpečuje činnost na úseku stravování, včetně objednávek a 
zajištění dodávek surovin pro stravovací úsek, vedení skladu potravin, zpracovávání 
technologie a receptur jednotlivých pokrmů.  
 
 
2. Sociální úsek poskytuje poradenství, zajišťuje kulturní, společenské akce a volnočasové 
aktivity pro klienty domova. Sociální pracovník - zabezpečuje základní sociální agendu 
včetně zajišťování standardní dokumentace. Řeší sociálně právní problémy s uživateli. 
Posiluje společenské a sociální kontakty klientů. 
Pracovník sociální péče – přímá obslužná péče Podporuje, upevňuje a prohlubuje základní 
hygienické a pracovní návyků při péči o klienty. Spolupracuje na posilování sociálních a 
společenských kontaktů klientů. Sleduje potřeby klienta a vede individuální záznamy o 
průběhu sociální služby. Řeší záležitostí spojené s poskytovanou službou, případně 
zprostředkovává kontakty klienta s kompetentním pracovníkem. 
 
Pracovník sociální péče – základní výchovná nepedagogická činnost napomáhá při rozvoji 
individuální manuální zručnosti klientů, zajišťuje materiál a pomůcky pro pracovní výcvik 
klientů, provádí speciální pracovní postupy, rozvíjí pracovní a volnočasové aktivity uživatelů. 
Provádí aktivizaci uživatelů pomocí individuálních terapeutických postupů.  Vyhledává a 
organizuje aktivity na zaměření rozvoje osobních zájmů, znalostí a tvořivých schopností 
uživatelů formou výtvarné, hudební, dramatické a tělesné výchovy.  
 
3.Zdravotnický úsek zahrnuje pracovníky přímé ošetřovatelské péče, jejichž úkolem je 
poskytování zdravotní a sociálně ošetřovatelské péče a rehabilitace. Všeobecná zdravotní 
sestra - poskytuje základní a specializovanou ošetřovatelskou péči bez odborného dohledu, 
vypracovává ošetřovatelský plán, zaznamenává stav uživatele a provádí hodnocení 
fyziologických funkcí uživatele, sestavuje krátkodobý rehabilitační plán, provádí základní 
cvičební metody a procedury fyzikální terapie.  
 
4. Technicko - hospodářský úsek zajišťuje stravování, praní prádla, údržbu, úklid, recepci a 
kantýnu. Stravování klientů je zajištěno provozem kuchyně. Tým pracovníků kuchařů pod 
vedením vedoucího kuchaře vyrábí běžné druhy teplých a studených jídel, stanovuje 
technologické postupy a jejich kalkulace při sestavování jídelníčku a dodržování správné 
gastronomické skladby včetně dietní. Praní prádla ložního i osobního a jeho desinfekce, 
včetně opravy je zabezpečeno pracovnicemi prádelny. Úklid je zabezpečen týmem pracovníků 
úklidu, kteří provádějí kompletní úklid na pokojích klientů i v objektu společných prostor. 
Údržba zajišťuje kompletní servis prací na pokojích uživatelů i v provozních budovách 
prádelny, kuchyně i administrativní budově. Údržba zahrady je zajištěna svépomocí, ale 
odborné zahradnické práce jsou zabezpečeny odborníkem. Tým pracovníků doplňují 
pracovníci recepce, kde jsou zaměstnáni především pracovníci ZTP. Provádějí obchůzku 
objektu, kontrolují příchody a odchody zaměstnanců i návštěvníků včetně poskytování 
informací. Kontrolují také pohyb vozidel v areálu. V organizaci je plně využívám systém 
celoživotního vzdělávání, personál je školen buďto přímo v organizaci, nebo využívá 
školících středisek. 
