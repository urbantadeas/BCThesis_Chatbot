1 
 
Domov důchodců Český Dub, 
příspěvková organizace 
pobočka Hrádek nad Nisou 
Oldřichovská 845 
463 34 Hrádek nad Nisou   
___________________________________________________________________________ 
 
Popis realizace poskytování sociální služby 
 
DOMOV PRO SENIORY 
 
Domov důchodců Český Dub, příspěvková organizace 
pobočka Hrádek nad Nisou 
 
Sídlo:  
 
 
Domov důchodců Český Dub, příspěvková organizace 
Zámecká 39/IV, 463 43 Český Dub 
Místo poskytování služby: 
Oldřichovská 845, 463 34 Hrádek nad Nisou   
IČ: 
 
 
 
712 200 20 
Zřizovatel: 
 
 
Liberecký kraj 
U Jezu 642/2a, 461 80 Liberec 2 
Telefon: 
 
 
481 770 912, 773 762 963 
Mail:  
 
 
info@dshradeknadnisou.cz 
Web:  
 
 
www.ddceskydub.cz/hradek/index.php 
ID datové schránky:  
tznkhvu 
 
1. Cíle, zásady, poslání a cílová skupina 
1.1 Cíle 
Poskytování sociálních, zdravotních a ošetřovatelských služeb, podporování soběstačnosti 
seniorů a umožnění prožití plnohodnotného, důstojného a aktivního života. Podporování vazeb 
na rodinu, přátele a místní komunitu. 
Součástí služby je poskytování základního sociálního poradenství bez úhrady. 
1.2 Zásady 
• respektování individuality a důstojnosti – zaměstnanci plně respektují přání 
a rozhodnutí klienta, vždy se ke klientovi chovají s úctou a respektem, 
• bezpečné prostředí – zajištění klidného, bezpečného a přátelského prostředí, úcta 
k člověku a ochrana práv, mlčenlivost personálu, 
• podpora soběstačnosti – zaměstnanci organizace plně podporují soběstačnost každého 
klienta, 
• posilování sociálního začleňování a kontakt s rodinou – vytvoření možnosti zapojit se 
do společenského života a podpora kontaktů s osobami blízkými, 
2 
 
• svobodné rozhodování – klient si sám rozhoduje o využití, změně či ukončení služby 
v souladu s možnostmi služby, 
• odbornost pracovníků – vzdělaný a kvalifikovaný personál, doplňující si své znalosti 
a dodržující Etický kodex, 
• paliativní péče – v terminálním stádiu života klienta respektujeme jeho přání strávit svůj 
čas v DS společně s rodinou, 
• neustálé zkvalitňování služeb a péče o klienta prostřednictvím odborného 
a kvalifikovaného personálu. 
1.3 Poslání 
Posláním DS je zajišťovat individuální podporu a péči seniorům k prožití plnohodnotného, 
důstojného a spokojeného stáří. 
1.4 Cílová skupina 
DS poskytuje komplexní péči seniorům od 65 let věku, kteří vzhledem ke svému věku, 
zdravotnímu stavu a sociální situaci potřebují pomoc další osoby a současně nemůže být tato 
pomoc zajištěna osobou blízkou nebo poskytováním jiných, zejména terénních, sociálních 
služeb. V důsledku této situace pak senioři nemohou setrvávat v přirozeném domácím 
prostředí. 
2. Nabízené činnosti 
• ubytování, 
• celodenní strava (racionální nebo diabetická) a pitný režimu, strava je zajištěna 
dodavatelsky, 
• úklid a praní prádla (drobné opravy prádla), 
• pomoc při zvládání běžných úkonů péče o vlastní osobu – komplexní ošetřovatelská 
a zdravotní 24hodinová péče, 
• sociální začleňování do společnosti a upevňování vztahu s rodinou, 
• sociálně terapeutické a aktivizační činnosti, 
• pomoc při uplatňování práv, oprávněných zájmů a při obstarávání osobních záležitostí. 
3. Způsoby jednání se zájemcem o sociální službu 
• telefonický kontakt – základní informace je možné podat telefonicky, zejména o typu 
ubytování, rozsahu zdravotnické a ošetřovatelské péče, volné kapacitě služby, 
poskytovaných sociálních službách včetně hrazení služeb, 
• osobní schůzka – obvykle domluvena předem telefonicky, jednání se zájemcem 
o službu nebo i s jeho rodinnými příslušníky vedou sociální pracovnice, 
• prostřednictvím 
elektronické 
pošty 
info@dshradeknadnisou.cz 
nebo 
socialnipracovnici@dshradeknadnisou.cz, odpověď na dotaz je odeslána nejpozději 
následující pracovní den, 
• písemně můžete kontaktovat DS na adrese: Domov důchodců Český Dub, příspěvková 
organizace, pobočka Hrádek nad Nisou, Oldřichovská 845, 463 34   Hrádek nad Nisou, 
3 
 
• informace o službě a žádost o poskytnutí služby jsou dostupné na internetových 
stránkách DS www.ddceskydub.cz/hradek/index.php. 
3.1 Postup při jednání 
• po doručení žádosti o poskytnutí služby je žadatel nebo kontaktní osoba žadatele 
telefonicky zkontaktována s potvrzením doručení žádosti, v případě neúplné žádosti je 
požádán o její doplnění, 
• jsou poskytnuty informace o aktuální situaci v DS (zda je či není aktuálně volná kapacita 
služby), 
• v případě volné kapacity je domluven termín osobního jednání v místě aktuálního 
pobytu žadatele – v přirozeném prostředí žadatele je domluvena přítomnost rodinných 
příslušníků žadatele nebo jiných, jemu blízkých osob, v místě hospitalizace žadatele je 
domluvena přítomnost sociálních pracovníků tohoto zařízení, 
• sociální pracovnice a vrchní sestra navštíví žadatele a místním šetřením zjistí 
skutečnosti, týkající se aktuální situace žadatele a rozsahu jeho potřeb, seznámí zájemce 
s rozsahem poskytovaných služeb a podmínkami jejich poskytování, v případě potřeby 
poskytnou základní sociální poradenství k nepříznivé životní situaci žadatele a doplní 
informace týkající se zajištění zdravotní péče, 
• po sociálním šetření jsou žádosti projednány v přijímací komisi (předsedou komise je 
ředitel DS, členy jsou sociální pracovníci a vrchní sestra), kde jsou projednány 
a vyhodnoceny zjištěné skutečnosti, o výsledku jednání je žadatel písemně informován, 
zda je cílovou skupinou DS a zda mu bude sociální služba poskytována. 
4. Uzavírání smlouvy o poskytnutí sociální služby 
Pokud byla žádost přijímací komisí schválena a je možné přijetí žadatele (volná kapacita), je 
žadatel nebo rodinní příslušníci (popř. zdravotnické zařízení) informován o možnosti nástupu 
do zařízení v konkrétním termínu. 
Smlouva je uzavřena v písemné formě mezi DS a žadatelem, případně opatrovníkem, za 
přítomnosti žadatele. 
Před podpisem jsou projednány jednotlivé body smlouvy, aby všichni zúčastnění mohli 
smlouvě porozumět a mohli vyjádřit svobodné rozhodnutí. Žadatel nebo jeho opatrovník jsou 
také seznámeni s dalšími důležitými dokumenty, které jsou přílohou smlouvy, a to domácí řád 
DS a aktuálně platný ceník. 
5. Úhrada za poskytování sociální služby 
Úhrady za pobyt v DS jsou stanoveny v souladu se zněním zákona č. 108/2006 Sb. o sociálních 
službách, v platném znění a vyhlášky č. 505/2006 Sb., kterou se provádějí některá ustanovení 
zákona o sociálních službách, v platném znění a jsou zveřejněné v platném ceníku DS, 
schváleném ředitelem DS. 
Ceník je vždy přílohou uzavírané smlouvy a zahrnuje tyto položky: 
4 
 
• 
úhrada za ubytování (zahrnuje ubytování, topení, teplou a studenou vodu, el. proud, 
úklid, praní osobního a ložního prádla, drobné opravy prádla), 
• 
úhrada za celodenní stravu (při celodenní nepřítomnosti je vrácena částka za 
neodebranou stravu, podmínky vrácení částky jsou uvedeny ve smlouvě), 
• 
úhrada za péči a poskytované služby je hrazena z příspěvku na péči (za dobu 
nepřítomnosti přesahující 24 hodin se vrací poměrná část příspěvku na péči). 
Aktuální ceník DS je zveřejněn na webu DS. O případné změně ceníku jsou uživatelé 
informováni předem v souladu se smlouvou. Uživatelům služby musí po úhradě za pobyt zůstat 
minimálně 15 % z příjmu. 
Dále jsou uživatelům nabízeny a poskytovány fakultativní služby dle platného aktuálního 
ceníku (označování osobního a ložního prádla klientů, poplatek ze elektrickou energii v případě 
vlastní TV na pokoji). 
6. Stížnosti 
Stížnosti, podněty a připomínky na služby poskytované DS nebo chování či jednání osob, které 
má zájemce, žadatel nebo klient, jeho osoba blízká, ale i pracovník DS, se mohou podat písemně 
nebo ústně řediteli DS, sociálnímu pracovníkovi či vrchní sestře. 
• 
DS vede o přednesených stížnostech osob stanovenou dokumentaci v knize stížností 
(umístěné v kanceláři sociální pracovnice), 
• 
DS na písemné vyjádření odpovídá písemně, 
• 
stížnost lze podat anonymním způsobem do schránky, 
• 
anonymní dotazy, připomínky a stížnosti jsou řešeny na poradě vedení, ze které je 
pořizován zápis, 
• 
ředitel DS zabezpečuje bezodkladné řešení všech stížností a jejich včasné vyrozumění 
dle platného vnitřního předpisu. 
7. Důvody ukončení poskytování sociální služby 
DS může smlouvu vypovědět, pokud klient hrubě porušuje své povinnosti vyplývající ze 
smlouvy či domácího řádu a v souladu se zákonem o sociálních službách. 
Klient může smlouvu vypovědět bez udání důvodu, a to písemně s uvedením data ukončení 
čerpání služeb. Výpovědní lhůta pro písemnou výpověď klienta činí 30 dní, nedohodnou-li se 
strany jinak. 
8. Prostředí, ve kterém je služba poskytována a kapacity 
DS Hrádek nad Nisou je nově postavená budova, zkolaudovaná v roce 2024, ve vlastnictví 
města Hrádek nad Nisou. Dům je zhotoven v pasivním standardu dle nejmodernějších 
technologických postupů pro provoz. Prostory jsou uzpůsobeny tak, aby umožňovaly vysoký 
standard bezbariérového bydlení uživatelům poskytovaných služeb a maximálně ulehčovaly 
péči o klienty zaměstnancům provozovatele. Budova je umístěna v blízkosti centra města, 
vlakového a autobusového nádraží. Má oplocenou zahradu s jezírkem, altány k odpočinku. 
5 
 
Pokoje pro klienty sociální služby „domov pro seniory“ se nachází v prvním patře budovy. 
Patro je rozděleno na dvě části – oddělení DS1 a oddělení DS2. 
Na oddělení DS1 je: 
• 
8 dvoulůžkových pokojů vybavených polohovacími postelemi, bezbariérovou 
koupelnou, kuchyňskou linkou a balkónem, 
• 
koupelna pro imobilní klienty pro celkovou koupel (včetně vybavení pro manipulaci), 
• 
společenská místnost pro klienty (jídelna), 
• 
kuchyňka pro manipulaci s nápoji a stravou, která je vybavená myčkou, lednicí 
a přístupem k výtahu pro přepravu stravy, 
• 
sesterna, která slouží k přípravě léků a manipulaci s biologickým materiálem 
všeobecným a praktickým sestrám, pracovníkům v sociálních službách, kteří poskytují 
přímou péči klientům, zde na počítačích evidují záznamy o poskytnuté péči, 
• 
samostatná místnost – zázemí pro všechny zaměstnance v přímé péči, vybaveno 
kuchyňkou, v těchto prostorách si mohou skladovat a připravovat stravu a nápoje, 
odpočívat v době pracovní přestávky, 
• 
toalety pro veřejnost i pro zaměstnance, 
• 
skladovací prostory pro úklidové, kompenzační a další prostředky, potřebné při péči 
o klienty. 
Na oddělení DS2 jsou: 
• 
4 dvoulůžkové pokoje, 
• 
kancelář vrchní sestry, 
• 
skladové prostory na zdravotnický materiál, 
• 
společenské prostory s možností sezení pro návštěvy nebo klienty. 
9. Územní působnost sociální služby 
DS Hrádek nad Nisou je zařízení ve vlastnictví města Hrádek nad Nisou, které poskytlo objekt, 
po dobu udržitelnosti projektu, k bezplatnému užívání příspěvkové organizaci určené krajem, 
Domovu důchodců v Českém Dubu. 
Domov přednostně poskytuje výše uvedené služby občanům, kteří mají v době podání žádosti 
o přijetí trvalý pobyt v Hrádku nad Nisou nebo na území Libereckého kraje, popřípadě zde mají 
trvalý pobyt jejich příbuzní. 
 
V Hrádku nad Nisou dne 24.07.2024 
 
 
 
 
 
 
 
 
__________________________________ 
 
 
 
 
 
 
 
 
 
Ing. Ivo Ivanov 
 
 
 
 
 
 
 
ředitel Domova důchodců Český Dub, p.o. 
